---
layout: moje-sablona.njk
title: Neočekávaná cesta na Kypr | Markovci
link: /evropa/kypr/neocekavana-cesta-na-kypr/
---

<header class="article__header cyprus"></header>

<article class="article__content">
  <h1 class="article__headline1 yellow">Neočekávaná cesta na&nbsp;Kypr</h1>

  <div class="article__perex">
    <p>
      Kypr - ostrov ve Středozemním moři rozdělený na 4 části: Kyperská
      republika (součást EU), Severní Kypr (ovládaný Tureckem), nárazníková zóna
      OSN (tvoří hranici mezi prvními dvěma zmíněnými) a vojenské základny
      Akrotiri a Dekelia (součást Velké Británie).
    </p>
    <p>
      My jsme se na Kypr dostali v říjnu 2019 tak trošku náhodou. Tento článek
      se krátce věnuje postřehům a poznatkům z Kypru, které jsme si odnesli z
      našeho týdenního cestování po tomto ostrově.
    </p>
  </div>

  <p class="article__author">Eva a Andrej Marko</p>

  <div class="article__content-text">
    <h2 class="article__headline2 yellow">Jak jsme se na Kypru ocitli</h2>

    <p>
      Po tom, co jsme dokončili Lycijskou stezku (více o této cestě v článku
      <a
        class="article__link yellow"
        href="/asie/turecko/lycijska-stezka-z-fethiye-do-antalye-v-turecku"
        >Lycijská stezka z Fethiye do Antalye v Turecku</a
      >), trávíme několik dnů v Antalyi. Chceme se vydat trekovat dál do pohoří
      Taurus, ale vůbec nám nepřeje počasí. Na jihu Turecku začíná na konci
      října podzim.
    </p>

    <p>
      Řešíme co dál. Nenapadne nás nic lepšího než se podívat na levné letenky z
      Antalyie. Ha! Kypr! Tam jsme ještě nebyli! Ráno kupujeme letenky a
      odpoledne letíme vnitrostátním letem na Severní Kypr. Tedy na část
      ostrova, která je pod nadvládou Turecka.
    </p>

    <p>
      Jsme nadšení, že jaký perfektní spontánní počin. Moc netušíme co nás tam
      čeká, ale počáteční nadšení nás brzy opouští. Tuto týdenní kapitolu našeho
      putování bych dokonce nazvala: Jak nás cestovatelské štěstí na Kypru
      opustilo, aneb spontánní nápady nemusí vždy být nejlepším řešením.
    </p>

    <figure>
      <img
        class="article__image"
        src="/images/cyprus/cyprus1.jpeg"
        alt="Andrej se zeleným batohem na okraji útesu u moře"
      />
      <figcaption>
        Turistikování na horkém kyperském sluníčku nám dává zabrat
      </figcaption>
    </figure>

    <h2 class="article__headline2 yellow">Historie Kypru ve zkratce</h2>

    <p>
      Kypr je rozdělen ,,zelenou linií” od roku 1974 na dvě části. Na Severní
      Kypr a na stát Kypr.
    </p>

    <p>
      Severní Kypr je pod správou Turecka, které jako jediné jej uznává jako
      existující stát. Bydlí zde kyperští Turci. Mezinárodní společenství ovšem
      považuje severní část Kypru za sporné území.
    </p>

    <p>
      Na jižní části je samostatný stát Kypr, který obývají kyperští Řekové.
      Jedná se o dlouholetý a zamrzlý konflikt.
    </p>

    <figure>
      <img
        class="article__image"
        src="/images/cyprus/cyprus2.jpeg"
        alt="Opuštěné domy za plotem a značka zakázané zóny"
      />
      <figcaption>
        Město duchů - část města Famagusta je sporné území, na které je zákaz
        vstupu
      </figcaption>
    </figure>

    <h2 class="article__headline2 yellow">Kypr - negativa jako první</h2>

    <p>
      Na Kypr jsme nebyli moc připraveni, takže nás pár věcí nemile překvapilo.
      Na Kypru má každý auto (které navíc řídí vlevo), takže veřejná doprava je
      za 1 bod z 5.
    </p>

    <p>
      Kypr je ostrov a spoustu potravin/věcí se sem dováží (během roků sucha i
      pitná voda), což se velmi projevilo na našem cestovatelském rozpočtu.
    </p>

    <figure>
      <img
        class="article__image"
        src="/images/cyprus/cyprus3.jpeg"
        alt="Eva ve skalním okně s výhledem na divoké moře"
      />
      <figcaption>
        Na pobřeží Kypru je mnoho skalních oken s výhledem na azurové moře
      </figcaption>
    </figure>

    <h2 class="article__headline2 yellow">Hora Olympos a Ayia Napa</h2>

    <p>
      Chtěli jsme pochodit pohoří Troodos a vyjít na nejvyšší horu Olympos. Na
      úplný vrchol Olympu se nedá jít, protože je tam britská vojenská základna
      (Kypr byl britská kolonie).
    </p>

    <p>
      Z hor nás ovšem po jedné noci vyhnaly hromy, blesky, déšť a kroupy. Jeli
      jsme se usušit a ohřát k moři, protože tam bylo ještě teplo. Ale letovisko
      Ayia Napa plné pastí na turisty nám moc radosti neudělalo.
    </p>

    <figure>
      <img
        class="article__image"
        src="/images/cyprus/cyprus4.jpeg"
        alt="Eva s pivem a v pozadí nápis Ayia Napa"
      />
      <figcaption>Pivko v turistickém letovisku Ayia Napa</figcaption>
    </figure>

    <h2 class="article__headline2 yellow">Kypr - pozitiva musí být</h2>

    <p>
      Abych Kypru jen všechno nevyčítala, tak přiznávám , že jsme tam zažili i
      fajn věci. Super bylo hlavní město Nicosia. Jako jediné na světě je
      rozděleno mezi dva státy. Přímo na hlavní třídě Ledras v centru města je
      hraniční přechod.
    </p>

    <p>
      A kulturní rozdíl mezi dvěma částmi města je fakt viditelný. Hraniční
      pásmo, kde jsou opuštěné budovy uprostřed města vypadá dost strašidelně. V
      Nicosii je taky malý rodinný pivovar a hospůdka s názvem Pivo Brewery.
      Velmi se nám líbila i horská vesnička s kamennými domky Kakopetria.
    </p>

    <p>
      Za návštěvu stojí i město Famagusta. Část města Famagusta je sporné území
      obehnané ostnatým plotem, kde chátrají domy a stalo se z něj takové město
      duchů. V obývané části města je krásné historické centrum, kde jsou
      polorozpadlé kostely a katedrála (předělaná na mešitu), které tu postavili
      Frankové.
    </p>

    <p>
      O písečných plážích a azurovém moři už ani nemluvím, kvůli tomu sem
      všichni jezdí. Na Kypru si každý najde svoje, ať už hledá historii,
      přírodu, hory nebo moře a pláže. Navíc, kvůli tomu, že Kypr byl britskou
      kolonií, je běžné, že na vás místní spustí plynulou britskou angličtinou.
    </p>

    <figure>
      <img
        class="article__image"
        src="/images/cyprus/cyprus5.jpeg"
        alt="Opuštěný kostel za plotem"
      />
      <figcaption>
        Opuštěný kostel na sporném území ve městě Famagusta
      </figcaption>
    </figure>

    <h2 class="article__headline2 yellow">Závěrem</h2>

    <p>
      Podtrženo, sečteno, Kypr je fajn a určitě stojí za návštěvu, když člověk
      ví co ho tady čeká. Je super jet po hlavní sezóně (přibližně v říjnu),
      protože je tu méně lidí, v moři se dá ještě koupat a ceny za ubytko jsou
      přijatelnější. Ráda sem pojedu někdy znovu, ale až budu mít větší
      cestovatelský rozpočet a budu umět jezdit vlevo.
    </p>
  </div>

  <figure>
    <img
      class="article__image"
      src="/images/cyprus/cyprus6.jpeg"
      alt="Sloupy a pozůstatky antického města Salamis"
    />
    <figcaption>Antické město Salamis kousek od města Famagusta</figcaption>
  </figure>
</article>
