---
layout: moje-sablona.njk
title: Svatoolafská pouť v Norsku | Markovci
---

<header class="article__header olaf"></header>

<article class="article__content">
  <h1 class="article__headline1 red">
    Svatoolafská pouť <br />
    v Norsku
  </h1>

  <div class="article__perex">
    <p>
      Svatoolafská cesta je perfektní pouť pro milovníky drsného severu. Pokud
      vás láká dobrodružství, outdoorový zážitek, nebo možnost duchovního
      rozjímání v divoké přírodě, tak tato pouť je to pravé.
    </p>
    <p>
      Tento článek obsahuje praktické tipy a rady pro ty, kteří chtějí tuto pouť
      absolvovat. Je založený na našich zkušenostech z června roku 2018, kdy
      jsme putovali 360 km po Svatoolafské pouti pro trase Østerdalen z Reny do
      Trondheimu.
    </p>
  </div>

  <p class="article__author">Eva Marko</p>

  <div class="article__content-text">
    <h2 class="article__headline2 red">Oč se jedná a trocha historie</h2>

    <p>
      Svatoolafskou pouť tvoří přes 5000 km vyznačených stezek po Norsku,
      Švédsku a Dánsku. Poutník má na výběr z několika oficiálních tras. Jejich
      cíl? Norský <a href="https://www.trondheim.no/en/">Trondheim</a>,
      konkrétně impozantní katedrála Nidaros - nejseverněji položená středověká
      katedrála na světě a místo posledního odpočinku svatého Olafa. Což je
      důvod, proč se k tomuto místu vydávají poutníci už téměř 1000 let.
    </p>

    <p>
      Olaf byl norský král, který usiloval o šíření křesťanství v Norsku.
      Využíval k tomu často i nekřesťanské způsoby, ale v 11. století to asi jen
      v míru a s láskou nešlo. Olaf byl zabit v jedné své svaté bitvě za
      sjednocení Norska v roce 1030. Brzy po jeho smrti došlo k různým zázrakům
      a znamením. Prý při jeho zabití vytryskla krev na jeho zraněného
      spolubojovníka, který byl poté zázračně uzdraven.
    </p>
    <p>
      Tam kde dnes stojí katedrála Nidaros, byl Olaf pochován, jen se už dnes
      neví, kde přesně hrob pod katedrálou je. Rok po smrti byl svatořečen a do
      Trondheimu začínají přicházet první poutníci. A tak se Trondheim stal
      nejvýznamnějším poutním místem Severní Evropy.
    </p>

    <figure>
      <img
        class="article__image"
        src="/images/olaf/olaf1.jpg"
        alt="Norský dřevený kostel v lese"
      />
      <figcaption>Typický norský dřevěný kostelík na trase</figcaption>
    </figure>

    <h2 class="article__headline2 red">
      Svatojakubská versus Svatoolafská pouť
    </h2>

    <p>
      O Svatojakubské pouti do Santiaga de Compostela, na rozdíl od
      Svatoolafské, asi většina z vás slyšela. Je to pouť známá po celém světě a
      snad každý cestovatel ji má ve svém hledáčku. V čem jsou si tyto dvě
      významné evropské pouti podobné a v čem se liší?
    </p>

    <p>
      Obě poutě mají hodně společného - spousty nachozených kilometrů, puchýře,
      potřeba silné vůle a odhodlání, milí a nápomocní lidé po cestě a nakonec
      úžasné pocity po dokončení poutě. Do Santiaga jsem pěšky nikdy neputovala,
      do Trondheimu ano. Ovšem z toho co jsem o prvním vzpomenutém četla a
      slyšela, tak nějakou představu mám.
    </p>

    <p>
      Do Santiaga se vydejte pokud toužíte po častém setkávání s jinými
      poutníky, vyhledáváte teplejší destinace a chcete mít jistotu dobrého
      zázemí a infrastruktury cestou. Jste-li dobrodružnějšího ražení, chcete
      většinu cesty trávit sami s sebou, toužíte po putování divokou přírodou,
      stan a vařič vám nejsou cizí, tak Svatoolafská bude ta pravá
      volba.&hellip;
    </p>

    <figure>
      <img
        class="article__image"
        src="/images/olaf/olaf2.jpg"
        alt="Poutnice s červeným batohem na kamenité cestě"
      />
      <figcaption>
        Na trase Østerdalen - často jsme celé dny nepotkali ani živáčka
      </figcaption>
    </figure>

    <h2 class="article__headline2 red">Kdy putovat a jakou trasu si vybrat</h2>

    <p>
      Jelikož se jedná o pouť ve Skandinávii, jednoznačně je lepší vyrazit v
      létě, tedy červen, červenec a srpen. Počasí je přívětivější a hlavně je
      spousta světla! Běžně jsme šlapali i do jedné do rána.
    </p>

    <p>
      Na výběr je z několika tras. Nejznámější a nejvíce frekventovaná je trasa
      Gudbrandsdalen spojující Oslo a Trondheim o délce 643 km. Jedná se taky o
      nejvíce „civilizovanou“ trasu. Zajímavá je také trasa St. Olaf's Path,
      která vede skrz Skandinávský poloostrov od švédského pobřeží do Trondheimu
      a měří 564 km. Naším favoritem se nakonec stala 360 km dlouhá trasa
      <a href="https://pilegrimsleden.no/en/trails/osterdalsleden"
        >Østerdalsleden</a
      >
      (v překladu Cesta východním údolím) z vnitrozemské Reny do Trondheimu.
    </p>

    <p>
      My jsme po trase Østerdalen putovali v červnu 2018 a trvalo nám to 20 dnů.
      Trasu jsme si vybrali, protože je doporučovaná pro zkušenější hikery a
      lowcostové cestovatele. Například v roce 2017 ji prý prošlo jen kolem 30
      poutníků!
    </p>

    <p>
      Trasy samotné jsou celkem dobře značené, ale najde se pár úseků, kde není
      úplně jasné kudy se vydat. Cesta je vyznačena ikonickým svatoolafským
      křížem, který doprovází až do cílového Trondheimu. Troufám si říct, že
      trasy se dají projít bez papírové mapy, popřípadě ji mít jen pro jistotu.
      Doporučuji si stáhnout aplikaci Mapy.cz, kde je na turistických mapách
      Svatoolafská pouť dobře označena. Pokud jsme zabloudili, nebo k měření
      zbývajících úseků jsme také využívali aplikaci Maps.me.
    </p>

    <figure>
      <img
        class="article__image"
        src="/images/olaf/olaf3.jpg"
        alt="Poutnice se značkou svatoolafského kříže"
      />
      <figcaption>
        Svatoolafská pouť je velmi dobře značena červeným svatoolafským křížem
      </figcaption>
    </figure>

    <h2 class="article__headline2 red">Poutnické noclehy</h2>

    <p>
      Velmi záleží kterou trasu si vyberete. Pokud pošlapete z Osla do
      Trondheimu je cestou velký počet ubytovacích i stravovacích zařízení. Ale
      jsme v Norsku, takže je potřeba počítat s vysokými cenami.
    </p>

    <p>
      Nám je velmi sympatická norská stanovací politika - stanovat je možné
      všude, pokud to není soukromý pozemek, nebo to není vyloženě zakázané
      (např. v některých velmi významných oblastech národních parků). Ale jinak
      je v Norsku zcela bezproblémové stanování v národních parcích.
    </p>

    <p>
      Na trase Østerdalen jsme běžně stanovali jen několik metrů od naší trasy a
      třikrát jsme měli možnost přespat na otevřených poutnických chatách, o
      kterých jsme ani netušili, že se na trase nachází a byly pro nás spíše
      příjemným překvapením, než plánovaným noclehem.
    </p>

    <p>
      Pokud chcete cestou mít, alespoň nějaký základní spací komfort, tak je
      možnost přespávat v různých poutnických chatách a ubytovnách. Ale je
      potřeba si to trochu řešit a zjišťovat dopředu. Je dobré si zjistit, zda
      je chata vůbec otevřená. Někdy je potřeba si předem zavolat, aby vám dali
      kód od visacího zámku apod. Ceny se pohybují od 200 NOK (20 EUR/520 CZK) a
      výše. Jedná se ale pouze o jednoduše zařízené chatky bez elektřiny. V
      těchto „hyttách“ se většinou spí na dřevěných příčkách ve vlastním spacáku
      a koupe se jen ve vodě v potoku.
    </p>

    <figure>
      <img
        class="article__image"
        src="/images/olaf/olaf4.jpg"
        alt="Zelený stan u značky s nápisem Pilgrimsvegen"
      />
      <figcaption>
        Stanování je povoleno téměř kdekoliv - tady přímo u trasy
      </figcaption>
    </figure>

    <h2 class="article__headline2 red">Poutnická strava</h2>

    <p>
      S obstaráváním potravy to může být trošku složitější. Opět na trase z Osla
      do Trondheimu je možností, kde si nakoupit potraviny více. Na divoké trase
      Østerdalen je šikovných obchodů pomálu. Nejdelší úsek bez možnosti nákupu
      má nějakých 80 km. Doporučuji si zásobování dobře naplánovat a promyslet,
      a v rámci šetření vlastní peněženky nakupovat v supermarketech jako je
      Coop, Rema 1000 nebo Kiwi.
    </p>

    <p>
      Jelikož my jsme jeli na studentský budget, tak jsme si asi 80% našich
      zásob nakoupili už v ČR. Jak už jsem zmiňovala, trasa Østerdalen nám
      trvala 20 dní. Na prvních 10 dní jsme si zásoby nesli v batohu. Ještě než
      jsme na pouť vyrazili, tak jsme si poštou z Osla poslali 10 kg balík plný
      jídla na farní úřad do města Os, které bylo zhruba v polovině naší trasy.
      Zásoby z balíku nám pak vydržely na zbývajících 10 dní. Cestou jsme
      dokupovali jen drobnosti.
    </p>

    <p>
      Když se na to dívám zpětně, tak nás považuji za blázny. Sice jsme
      ušetřili, což byl náš cíl, ale zase jsme tahali více než 20 kg těžká
      monstra na zádech. Dnes už bych si udělala zásoby na cestu menší a
      nakupovala cestou. Základní potraviny ve vzpomínaných supermarketech
      nejsou až tak hrozně drahé.
    </p>

    <p>
      Přírodních zdrojů vody je cestu dostatek, a zdá se velmi čístá, ale
      doporučuji mít s sebou pro jistotu filtr. Cestou potkáte i spousty
      místních, kteří se nejdříve trochu podiví, nebo zaradují, že jdete právě
      Svatoolafskou a poté vás nechají napustit si vodu z jejich kohoutku, nebo
      jinak pomůžou.
    </p>

    <figure>
      <img
        class="article__image"
        src="/images/olaf/olaf5.jpg"
        alt="Bramborová kaše a zelí v ešusech a klobásek na zelené podložce"
      />
      <figcaption>
        Naše oblíbená večeře - bramborová kaše, zelí a klobásek
      </figcaption>
    </figure>

    <h2 class="article__headline2 red">Jak se stát svatoolafským poutníkem</h2>

    <p>
      Šlapat a šlapat… A na začátku pouti si pořiďte Pilegrimspass na
      zaznamenávání razítek a jako potvrzení ušlé vzdálenosti. Pokud ušlapete
      alespoň 100 km, tak vám v poutnickém centru v Trondheimu pogratulují a
      vystaví dopis svatého Olafa, jako potvrzení, že jste pouť absolvovali.
      Mimo jiné dostanete kávičku a volný vstup do katedrály Nidaros i s
      výkladem a příjemně si popovídáte s podobnými nadšenci. A po mnoha dnech
      osamění budete mít možnost se opět trochu socializovat.
    </p>

    <p>
      Svatoolafská je výzvou jak fyzickou, psychickou, tak i duchovní. Máte
      možnost být jen sami s sebou, nebo s vaším parťákem a můžete přemýšlet nad
      otázkami, na které v běžném životě nemáte čas.
    </p>

    <figure>
      <img
        class="article__image"
        src="/images/olaf/olaf6.jpeg"
        alt="Dva poutníci u značky směrem Trondheim"
      />
      <figcaption>Více než dvě třetiny trasy za námi</figcaption>
    </figure>

    <h2 class="article__headline2 red">Co si přibalit s sebou</h2>

    <p>
      Doporučuji spacák, karimatku, stan. Pokud chcete projít pouť skromně a s
      nízkými náklady, tak je toto nejekonomičtější způsob noclehu, a hlavně
      nejromantičtější! Se stanem je to navíc dost jednodušší, protože, kde vás
      chytí noc, tak tam prostě spíte a nemusíte dopředu plánovat a řešit
      ubytování.
    </p>

    <p>
      Zaručeně se sebou berte moskytiéru na hlavu proti komárům a repelent (my
      jsme kupovali repelent až v Norsku a byl dražší než naše jednosměrná
      letenka Wroclaw - Oslo Torp). V Norsku se oplatí dobře naimpregnované
      pohorky (potokům a mokřadům se cestou nevyhnete) a nepromokavá bunda či
      pláštěnka. Přibalte si také powerbanku až dvě, hodí se i solární panel,
      cestou jsou omezené možnosti nabíjení a využívání navigace dokáže mobil
      rychle vysosnout.
    </p>

    <figure>
      <img
        class="article__image"
        src="/images/olaf/olaf7.jpg"
        alt="Poutnice u poutnické chaty"
      />
      <figcaption>Jedna z poutnických chat, ve které jsme přespali</figcaption>
    </figure>

    <h2 class="article__headline2 red">Kde hledat další informace</h2>

    <p>
      <a href="https://pilegrimsleden.no/en/"
        >Oficiální stránky Svatoolafské pouti</a
      >
      vám poskytnou veškeré informace, které budete před poutí potřebovat.
      Vyberete si konkrétní trasu, která vás nejvíce chytí za srdce a na
      stránkách si ji můžete nastudovat. Mapy konkrétních tras zobrazují na
      stránkách možnosti ubytování a dokoupení zásob, ale také významné
      poutnické památky cestou.
    </p>

    <p>
      O naší pouti jsem napsala článek také pro
      <a
        href="https://www.svetoutdooru.cz/hory/cesta-svateho-olafa-trasa-osterdalsleden-z-reny-do-trondheimu/"
        >Svět Outdooru</a
      >, kde se dočtete více detailů o tom, kudy trasa Østerdalsleden vede, a na
      co se při plánovaní vaší cesty připravit.
    </p>

    <p>
      Ať už je Tvá motivace šlapat po Svatooolafské stezce jakákoliv, na nic
      nečekej, poutníče, a vydej se na cestu!
    </p>

    <figure>
      <img
        class="article__image"
        src="/images/olaf/olaf8.jpg"
        alt="Dva poutníci před katedrálou Nidaros v Trondheimu"
      />
      <figcaption>
        Cíl všech tras Svatoolafské pouti - katedrála Nidaros v Trondheimu
      </figcaption>
    </figure>
  </div>
</article>
