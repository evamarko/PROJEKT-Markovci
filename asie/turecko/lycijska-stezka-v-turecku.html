---
layout: moje-sablona.njk
title: Lycijská stezka v Turecku | Markovci
---

<header class="article__header lycij"></header>

<article class="article__content">
  <h1 class="article__headline1 orange">
    Lycijská stezka <br />
    v Turecku
  </h1>

  <div class="article__perex">
    <p>
      Lycijská stezka je 500 km dlouhá turistická trasa v Turecku, které vede z
      Fethyie do Antalyie. Ideální pro turisty, kteří mají rádi teplo, hory,
      moře, historii a dobré jídlo. Lycijská stezka toto všechno nabízí.
    </p>
    <p>
      My jsme krátkou část trasy prošli v dubnu 2016 a tak nás uchvátila, že v
      září 2019 jsme se vrátili, abychom trasu prošli celou. A stálo to za to!
      Tento článek je souhrn našich zážitků z měsíčního putování po Lycijské.
    </p>
  </div>

  <p class="article__author">Eva Marko</p>

  <div class="article__content-text">
    <h2 class="article__headline2 orange">Naše cesta po Lycijské začíná</h2>

    <p>
      Přilétáme do Turecka do města Dalaman a dále pokračujeme autobusem do
      Fethyie. Naše putování nemůže začít jinak než s přeslazeným černým čajem.
      Je velmi typický pro tuto zemi a dá se sehnat všude a za pár korun/lir.
    </p>

    <p>
      Máme 7,5 kg těžký (nebo lehký?) batoh na zádech a čeká nás 3 měsíce dlouhé
      cestování, které začíná právě v Turecku. Vyrážíme na Lýkijskou stezku, po
      které budeme šlapat následující týdny až 1 měsíc.
    </p>

    <p>
      Lýcijská je specifická a nádherná díky tomu, že vede přes hory a podél
      moře. Prochází územím antické Lýkie, takže má i významnou historickou a
      kulturní hodnotu. Cestou nacházíme velké množství skalních hrobek a ruin
      antických měst.
    </p>

    <figure>
      <img
        class="article__image"
        src="/images/lycij/lycij1.jpeg"
        alt="Dvě skleničky s černým čajem, kostami cukru a podšálkami na kostkovaném obruse"
      />
      <figcaption>Černý čaj s cukrem - velmi typický pro Turecko</figcaption>
    </figure>

    <h2 class="article__headline2 orange">Voda nad zlato</h2>

    <p>
      Naplno zažíváme, co to znamená trekovat pod tureckým sluncem v září. Naše
      oblečení by se dalo ždímat. Taky už chápeme, že ani s vodou to tu není
      sranda, zvlášť teď po létě kdy je krajina vyprahlá.
    </p>

    <p>
      Zdroj vody, ke kterému jsme včera večer mířili, a na který jsme spoléhali,
      byl nakonec vyschlý vodopád. Takže si teď šetříme ten poslední litřík
      vody, co nám zůstal a modlíme se ať zítra ráno nějakou vodu objevíme co
      nejdříve. Učím se první turecké slovo: voda - su. To se bude ještě hodit!
    </p>

    <p>
      Další den přicházíme k místu, které je na mapě označeno jako zdroj vody. V
      poledne. Už odpadáváme žízní. Fakt! Takové pocity žízně jako na Lycijské
      jsem nikdy předtím nezažila. Zdroj vody nacházíme. Je to asi 10 bandasek
      pod stromem a kolem nich stádo koz. Odebíráme trochu vody, abychom mohli
      jít dál k dalšímu zdroji. Toto místo nejspíš založili a zásobují místní
      pastevci.
    </p>

    <figure>
      <img
        class="article__image"
        src="/images/lycij/lycij2.jpeg"
        alt="Turista na trase s výhledem na kopce"
      />
      <figcaption>
        Lycijská vede přes velmi suché oblasti - zásoby vody jsou nutností
      </figcaption>
    </figure>

    <h2 class="article__headline2 orange">Naše motivace šlapat dál</h2>

    <p>
      Potkáváme staršího Brita, který nám dost snižuje sebevědomí. Jsou tři
      odpoledne a my máme v nohách asi 10 km a on 20 km. Koukáme se na něj jako
      blázni splavení vedrem, že to není v těchto podmínkách přece možné.
    </p>
    <p>
      Včera jsme navíc strávili celé dopoledne válením se na pláži Patara
      (krásná a 12 km dlouhá pláž na Turecké riviéře, takže to jsme si nemohli
      odpustit). Na Lycijské je jedna pláž za druhou, až je to ohrožující pro
      náš časový plán.
    </p>

    <p>
      Britský turista nás tak rozhodil, že se rozhodujeme hecnout a ušlapat ten
      den ještě pěkný kus cesty. Nakonec dáváme 28 km! Šlapeme sice dvě hodiny
      po tmě s čelovkama a stan jsme stavíme brutálně hladoví a unavení, ale
      jsme s naším výkonem spokojeni.
    </p>

    <p>
      Vřelé díky všem namakanějším hikerům, kteří nás motivují, jinak bychom se
      na nějaké pláži úplně zasekli a do té Antalye snad nikdy nedošli!
    </p>

    <figure>
      <img
        class="article__image"
        src="/images/lycij/lycij3.jpeg"
        alt="Nohy na lehátku a výhled na moře a lodě"
      />
      <figcaption>I takto vypadá část našeho putování po Lycijské</figcaption>
    </figure>

    <h2 class="article__headline2 orange">Odpočinek ve městě Kaş</h2>

    <p>
      Už si na Lycijskou stezku zvykáme a víme, co od ní můžeme čekat. Aby jsme
      nechcípali vedrem, tak často trekujeme po setmění s čelovkami. Před
      divokými psy se bráníme turistickými hůlkami. A každý taháme 4-5 litrů
      vody, protože valná část zdrojů vody zakreslených na mapě je vyschnutá.
    </p>

    <p>
      Když na našich lýtkách začíná být těžké rozpoznat, zda jsou opálená nebo
      špinavá, tak se před námi objevuje město Kaş. Máme odšlapáno 140 km, takže
      si ordinujeme dva dny odpočinku a pohody. Město Kaş je pro nás srdcovka,
      protože jsem se tady v dubnu 2016 na Lycijské stezce seznámili.
    </p>

    <p>
      Město Kaş samo o sobě určitě stojí za návštěvu. Užijete si tady tureckou
      kuchyni, průzračné moře, bary a taky historické památky. Na okraji města
      jsou dobře zachované ruiny antického města Antiphellos, což byl přístav ve
      staré Lýkii. V blízkém okolí je také několik skalních hrobek, odkud jsou
      pěkné výhledy na Kaş.
    </p>

    <figure>
      <img
        class="article__image"
        src="/images/lycij/lycij4.jpeg"
        alt="Antický amfiteátr s výhledem na moře"
      />
      <figcaption>Ruiny starověkého města Antiphellos u města Kaş</figcaption>
    </figure>

    <h2 class="article__headline2 orange">Sportovní vyžití na Lycijské</h2>

    <p>
      Půlka Lycijské stezky je za námi. A došla nám slivovice! Pár dní trochu
      šmelíme chození a věnujeme se i jiným sportům. Dalšího sportovního vyžití
      kromě trekování je cestou dostatek.
    </p>
    <p>
      Například se potápíme v moři mezi ruinamy města Aperlai z 5. století
      Aperlai. A já všude (i tam kde je to velmi vzácné) potkávám hady. Takže
      první, co po ponoření do moře vidím je had.
    </p>

    <p>
      Další den jdeme na kajak. V penzionu, kde si platíme jednu noc, si v rámci
      ceny domlouváme s majitelkou i půjčení kajaku a snídani. Milá turecká
      babička (majitelka penzionu) nám jen podává pádla, ukazuje na loď a jde se
      na moře. Plavíme se k protějšímu ostrovu, kde leží z části zatopené
      antické město Kekova (tedy to co z města zbylo).
    </p>

    <figure>
      <img
        class="article__image"
        src="/images/lycij/lycij5.jpeg"
        alt="Dva turisti s batohy na zádech před směrovkou na kemp"
      />
      <figcaption>
        Zhruba v polovině Lycijské stezky u kempu Andriake
      </figcaption>
    </figure>

    <h2 class="article__headline2 orange">Místní fauna a plameny Chiméry</h2>

    <p>
      Je před námi posledních 100 km. Přiznávám, že ke konci trasy trochu
      švindlujeme a přesunujeme se 25 km dolmuší (místní mikrobus). Důvod je
      ten, že trasa v tomto úseku vede podél hlavní silnice a mezi autama se nám
      šlapat nechce.
    </p>

    <p>
      Cestou stále potkáváme místní zvířata. Nejčastěji kočky, anebo psy, kteří
      někdy až moc agresivně hlídají různá stavení, poklidná stáda koz,
      suchozemské želvy a jednou jsme viděli i jezevce.
    </p>
    <p>
      Jeden večer kempujeme u majáku Gelidonya Feneri. Poprvé v životě tam
      vidíme jezevce, jak zdrhá do své nory vykopané pod majákem. U majáku sice
      fouká jako blázen, ale užíváme si nádherný západ slunce, východ jako vždy
      prospíme.
    </p>

    <p>
      Další super podívaná jsou plameny Chiméry. Kousek od města Olympos je
      svah, kde z puklin mezi kameny vyvěrá plyn, který při kontaktu se vzduchem
      hoří. Dnes to vypadá jako malé táborové ohně, ale dříve byl oheň mnohem
      větší a lidé v antických dobách jej považovali za dech příšery Chiméry.
    </p>

    <figure>
      <img
        class="article__image"
        src="/images/lycij/lycij6.jpeg"
        alt="Suchozemská želva"
      />
      <figcaption>Suchozemské želvy jsou na trase běžné</figcaption>
    </figure>

    <h2 class="article__headline2 orange">Lycijská stezka úspěšně za námi</h2>

    <p>
      Lycijská stezka už je úspěšně za námi, přicházíme do města Antalya. A
      dostavuje se pocit: tak, a co teď?
    </p>

    <p>
      Člověk si za tři týdny vytvoří návyky, rituály a denní režim a najednou je
      po všem. Velmi jsme si cestu užili a prožili vše možné i nemožné. Zažili
      jsme žízeň, nehorázná vedra u pobřeží, v horách chladné noci a
      pohostinnost místních, když nám zadarmo dávali ovoce. Bránili jsme stan
      před větrem, deštěm a hladovými kozami, psy a jezevci. Vytřepávali jsme
      každé ráno boty, kdyby tam byl vlezený štír.
    </p>

    <p>
      V Antalyi si dopřáváme 2 dny zaslouženého odpočinku. 2 miliónové město je
      pro nás po třech týdnech strávených v horách a na vesnicích trochu šok. V
      Antalyi ovšem nekončíme a pokračujeme odpočinutí v našem cestování dál...
    </p>

    <figure>
      <img
        class="article__image"
        src="/images/lycij/lycij7.jpeg"
        alt="Radující se turistka s výhledem na krajinu"
      />
      <figcaption>Těsně před dokončením Lycijské stezky</figcaption>
    </figure>
  </div>
</article>
