---
layout: moje-sablona.njk
title: Směr Arktický oceán po Dempster Highway | Markovci
link: /severni-amerika/kanada/smer-arkticky-ocean-po-dempster-highway/
---

<header class="article__header dempster"></header>

<article class="article__content">
  <h1 class="article__headline1 green">
    Směr arktický oceán po&nbsp;Dempster Highway
  </h1>

  <div class="article__perex">
    <p>
      Toto je asi nejšílenější počin, který jsme v rámci cestování po Kanadě
      podnikli. 880 km po jedné cestě tam a zpět.
    </p>
    <p>
      Po zcela štěrkové cestě - tzv. gravel, která krásný, rovný asfalt nemohla
      vidět ani zdálky. Po cestě, na které benzinky napočítáte na prstu jedné
      ruky.
    </p>
    <p>
      Původně jsme mysleli, že se na to nedáme kvůli času a blížícímu se konci
      léta. Ale když nám na hranicích zamítli vstup na Aljašku (viz
      <a
        class="article__link green"
        href="/severni-amerika/kanada/ako-nas-nevpustili-do-aljasky"
        >Ako nás nevpustili do Aljašky</a
      >), tak Dempster Highway byla jasná volba, jak strávit čas na Yukonu.
    </p>
    <p>
      Dempster Highway jsme projeli s naší dodávkou tam a zpět za 6 dní v srpnu
      2022. A držte se, byla to fakt jízda!
    </p>
  </div>

  <p class="article__author">Eva a Andrej Marko</p>

  <iframe
    src="https://www.google.com/maps/embed?pb=!1m28!1m12!1m3!1d4899467.759825358!2d-138.3883990642254!3d66.53196557812069!2m3!1f0!2f0!3f0!3m2!1i1024!2i768!4f13.1!4m13!3e6!4m5!1s0x5148dbd12d586adf%3A0xc9b21caac3ee0a0f!2sDempster%20Highway%20Sign%2C%20Dempster%20Hwy%2C%20Glenboyle%2C%20YT%20Y0B!3m2!1d63.9903232!2d-138.7492479!4m5!1s0x5113cb935c41b04d%3A0x1155e872d8421ea3!2sTuktoyaktuk%2C%20Severoz%C3%A1padn%C3%AD%20teritoria!3m2!1d69.445358!2d-133.034181!5e0!3m2!1scs!2sca!4v1665427680162!5m2!1scs!2sca"
    width="600"
    height="450"
    style="border: 0"
    allowfullscreen=""
    loading="lazy"
    referrerpolicy="no-referrer-when-downgrade"
  ></iframe>

  <div class="article__content-text">
    <h2 class="article__headline2 green">Co je to ta Dempster Highway?!</h2>

    <p>
      Sama Dempster Highway je 740 km dlouhá cesta, která začíná asi 40 km
      východně od Dawson City na Yukoně a končí v Inuviku v Severozápadních
      teritoriích.
    </p>

    <p>
      Z Inuviku ale úplná většina cestovatelů pokračuje ještě 147 km po Arctic
      Highway do Tuktoyaktuku.
    </p>

    <p>
      Po cestě je jen pár převážně indiánských komunit, kde se dá natankovat
      případně něco dokoupit. Signál je jen v blízkém okolí těchto komunit.
    </p>

    <figure>
      <img
        class="article__image"
        src="/images/dempster/dempster1.jpeg"
        alt="Pohled z auta na tabule, které informují o vzdálenostech"
      />
      <figcaption>Vyrážíme na cestu - náš cíl je vzdálený 880 km</figcaption>
    </figure>

    <p>
      Suma sumárum je to relativně odvážný zážitek, na který se dá jen hrstka
      dobrodružnějších cestovatelů, kteří si plní své expediční sny.
    </p>

    <p>
      Cesta je to po celou dobu štěrková, kromě asi 20 km asfaltu před Inuvikem.
      Kvalita cesty se mění jako na houpačce.
    </p>
    <p>
      Někdy je to pohoda a dá se jet rychle. Někdy je potřeba po celé desítky
      kilometrů jet opatrně a velmi pomalu vyhýbat kráterům v silnici.
    </p>

    <figure>
      <img
        class="article__image"
        src="/images/dempster/dempster2.jpeg"
        alt="Informační tabule a značky před modrým kovovým mostem"
      />
      <figcaption>
        Na yukonské části Dempster Highway nejsou dostupné služby poskytující
        akutní zdravotnickou péči
      </figcaption>
    </figure>

    <h2 class="article__headline2 green">Dempster Highway nám byla souzená</h2>

    <p>
      O této cestě sníme, ještě dávno předtím, než začíná náš roadtrip po
      Kanadě. Fascinuje nás to, že její konec je nejsevernější místo, kam se dá
      v Kanadě dojet autem. A zároveň jediný bod v Kanadě, kde je možné přijet
      vlastním autem po pevnině až k Severnímu ledovému oceánu.
    </p>

    <p>
      Měli jsme však pocit, že tato cesta je až moc náročná a riskantní. Taky
      bychom se k ní nedostali dřív než někdy v polovině září, kdy je na dalekém
      severu už hodně zima. Tak tento nápad úplně zavrhujeme a rozhodujeme se,
      že ji vynecháme.
    </p>

    <figure>
      <img
        class="article__image"
        src="/images/dempster/dempster3.jpeg"
        alt="Andrej stojí opřený o tabuli Arctic ocean a vedle něj stojí dodávka"
      />
      <figcaption>
        Po Dempster Highway se dá dojet až k Severnímu ledovému oceánu
      </figcaption>
    </figure>

    <p>
      Všechno se náhle mění, když nám zamítnou vstup na Aljašku. Najednou máme
      dva týdny do konce srpna, které jsme můžeme ještě strávit na Yukoně.
    </p>

    <p>
      Přijíždíme do Dawson City. Tady je infocentrum, které se věnuje Dempster
      Highway. Čteme zápisky lidí, kteří cestu absolvovali v posledních dnech,
      všichni jsou nadšení.
    </p>

    <p>
      Milá zaměstnankyně centra nás ujišťuje, že nepotřebujeme auto 4x4. Prý to
      zvládne každé auto, jen je občas potřeba jet velmi pomalu. A ani kanystr s
      benzinem není potřeba.
    </p>
    <p>
      Je rozhodnuto. Máme připravenou náhradu a sadu na opravu defektu. Ještě
      navečer ujedeme první kilometry po Dempster Highway.
    </p>

    <figure>
      <img
        class="article__image"
        src="/images/dempster/dempster4.jpeg"
        alt="Eva s výhledem na tundru a deltu řeky"
      />
      <figcaption>Kanadská tundra v Severozápadních teritoriích</figcaption>
    </figure>

    <h2 class="article__headline2 green">Radosti a strasti Dempster Highway</h2>

    <p>
      Tak první ty strasti. Jsou tu velmi časté defekty. Každý den vidíme
      několik aut, která měla smůlu a majitelé musí opravovat. My máme velké
      štěstí a za celou cestu ani jeden defekt!
    </p>

    <p>
      Místy je kvalita cesty fakt zlá. Někdy se dá jet v pohodě 90 km/h. Ale
      jsou i úseky, kde desítky kilometrů jedu 30 km/h.
    </p>
    <p>
      Cesta je hodně kamenitá, ale také prašná, nebo blátivá. Záleží na počasí.
      Každopádně každé auto poté co projede Dempster Highway je zbarveno k
      nepoznání.
    </p>

    <figure>
      <img
        class="article__image"
        src="/images/dempster/dempster5.jpeg"
        alt="Eva stojí s palcem nahoru vedle zaprášené a špinavé dodávky"
      />
      <figcaption>
        Takto vypadala naše dodávka po dokončení cesty - zatím jen jedním směrem
      </figcaption>
    </figure>

    <p>
      Jak jsem psala, benzinek je tu cestou méně než na prstu jedné ruky. Je
      dobré si cestu trochu naplánovat a nepodcenit to. Tankujeme tady nejdražší
      benzin v celé Kanadě. Na jedné benzince za 2,5 dolaru za litr. Když jsme
      odjížděli z Alberty, tankovali jsme za 1,4 dolaru.
    </p>
    <p>
      Radosti převažují strasti, to je jasné, jinak by tu nikdo nejezdil. Je
      tady velmi malý provoz, takže cestou není potřeba řešit žádné dopravní
      situace. Když už někdo jede, tak na sebe s nadšením vzájemně máváte.
    </p>

    <figure>
      <img
        class="article__image"
        src="/images/dempster/dempster6.jpeg"
        alt="Kopec a arktická tundra"
      />
      <figcaption>
        Bezejmenný kopec, na který jsme vyšli, na hranicích Yukonu a
        Severozápadních teritorií
      </figcaption>
    </figure>
    <p>
      Parádní věc na Dempster Highway je to, že se po ní dá dojet na
      nejsevernější místo Kanady, na které se dá dostat autem. Cestou se můžete
      kochat kanadskou severskou divočinou a užívat si tundru v plné kráse.
    </p>
    <p>
      Pro mě bylo zajímavé, že jsme v každodenním kontaktu s místními indiány.
      Nikdo jiný vlastně ani cestou po Dempster Highway nežije. Můžeme tak
      trošku víc vidět a pochopit, jak žijí.
    </p>

    <figure>
      <img
        class="article__image"
        src="/images/dempster/dempster7.jpeg"
        alt="Eva vedle kamenného inuksuita a za nimi budova"
      />
      <figcaption>
        Kamenný inuksuit ve městě Inuvik v Severozápadních teritoriích
      </figcaption>
    </figure>

    <h2 class="article__headline2 green">
      Zajímavosti cestou na Dempster Highway
    </h2>

    <p>
      Co si budeme nalhávat. Pamětihodnostmi tato cesta zrovna nevyniká. Je to o
      tom kochat se okolní přírodou a výhledy a užívat si divočinu a samotu.
    </p>

    <p>
      Hned na začátku cesty je Tombstone park, kde jsou nádherné hory, které nám
      připomínají Island. Chodí se sem turistikovat a kempovat. Když my tudy
      projíždíme, tak prší. Užíváme si výhledy jenom z auta.
    </p>

    <figure>
      <img
        class="article__image"
        src="/images/dempster/dempster8.jpeg"
        alt="Eva vedle tabule označující polární kruh"
      />
      <figcaption>
        Projíždíme přes polární kruh a jedeme dál na sever
      </figcaption>
    </figure>

    <p>
      Cesta prochází přes polární kruh. Informuje o tom jednoduchá tabule. Další
      hranici, kterou překonáváme je hranice Yukon – Severozápadní teritoria.
      Mění se tady čas o jednu hodinu.
    </p>

    <p>
      Super zážitek je i překonávání dvou řek na malých trajektech. Trajekty
      jsou zdarma, jejich provoz plně platí vláda. Vzhledem na minimální provoz
      a velikost řek je to pro ně levnější než tady postavit mosty. V zimě
      trajekty nefungují. Jezdí se přímo po zamrzlých řekách.
    </p>

    <figure>
      <img
        class="article__image"
        src="/images/dempster/dempster9.jpeg"
        alt="Eva u tabule označující začátek Severozápadních teritorií"
      />
      <figcaption>
        Na hranici Yukonu a Severozápadních teritorií - jsme zhruba v polovině
        cesty k oceánu
      </figcaption>
    </figure>

    <p>
      Po stovkách kilometrů bez skoro jediného obydlí působí město Inuvik jako
      metropole. Je to největší komunita cestou. Mají tady kostel ve tvaru iglú
      a taky nejvíc severně položený skleník v Kanadě. A taky 20 kilometrů
      asfaltové silnice, což je příjemný zážitek pro nás i naše auto.
    </p>
    <p>
      V Inuviku Dempster Highway končí a odtud pokračuje silnice s názvem Arctic
      Highway, která vede do 147 km vzdáleného Tuktoyaktuku. Ten je konečný cíl
      celé této šílené cesty. Dál už se ani jet nedá.
    </p>
    <figure>
      <img
        class="article__image"
        src="/images/dempster/dempster10.jpeg"
        alt="Barevné indiánské domečky na kamenité pláži u oceánu"
      />
      <figcaption>
        Tuktoyaktuk - nejseverněji položená komunita, kam se dá v Kanadě přijet
        autem
      </figcaption>
    </figure>

    <h2 class="article__headline2 green">Cíl = Tuktoyaktuk a Arktický oceán</h2>

    <p>
      V tomto případě nejenom cesta je cíl. Skutečný cíl a důvod proč se na tuto
      cestu turisté vydávají je přijet do Tuktoyaktuku. Je to nejseverněji
      položená komunita v Kanadě, kam se dá přijet autem, která leží u Severního
      ledového oceánu (Arctic Ocean).
    </p>

    <p>
      Po dvou dnech na cestě se to podaří i nám. U oceánu slavnostně otevíráme
      Kozla, kterého se nám podařilo koupit ve Whitehorse. Celkově nás v Kanadě
      mile překvapila nabídka českých i slovenských pivovarů v místních
      obchodech s alkoholem.
    </p>

    <figure>
      <img
        class="article__image"
        src="/images/dempster/dempster11.jpeg"
        alt="Andrej, Eva a pivo Kozel u oceánu"
      />
      <figcaption>
        U Severního ledového oceánu si připíjíme českým Kozlem
      </figcaption>
    </figure>

    <p>
      U oceánu je pocitová teplota tak mínus pět stupňů. Ale užíváme si ten
      pocit, že dál na sever už to autem prostě nejde. A světlo tady máme až do
      půlnoci.
    </p>

    <p>
      Důvod k oslavě máme ještě jeden. Je to přesně jeden rok od naší svatby. Je
      21. srpna 2022.
    </p>

    <figure>
      <img
        class="article__image"
        src="/images/dempster/dempster12.jpeg"
        alt="Eva a Andrej a za nimi tabule Arctic Ocean a oceán"
      />
      <figcaption>
        Jsem v cíli této cesty a slavíme rok výročí od naší svatby
      </figcaption>
    </figure>
    <p>
      Jdeme na večeři do místní „restaurace“, která se jmenuje Grandma’s Kitchen
      (Babiččina kuchyně). Je to stánek, kde si objednáte rybku a jdete si
      sednout do přístřešku (vytápěného!) s výhledem na oceán.
    </p>
    <p>
      Tuktoyaktuk je malá komunita, ve které žijí převážně indiáni. Na první
      pohled to vypadá, že tady chcípl pes a je to celkem pravda. Hlavně když je
      zima, což je asi většinu roku, tak je člověk raději zalezlý v autě, nebo v
      domě. Ale unikátní atmosféra místa na konci světa stojí za tu cestu.
    </p>

    <figure>
      <img
        class="article__image"
        src="/images/dempster/dempster13.jpeg"
        alt="Eva sedí v restauraci a před ní na talíři na stole jsou hranolky a ryby"
      />
      <figcaption>V místní restauraci ochutnáváme rybí specialitky</figcaption>
    </figure>
    <p>
      Druhý den ráno si chceme u oceánu udělat snídani. Hrozně fouká, a to se
      vařiči moc nelíbí. Omeletu tak tak zvládneme, ale vaření kávy odložíme na
      lepší povětrnostní podmínky.
    </p>
    <p>
      Cestou z komunity se ještě zastavíme na vyhlídce na Pingos (Tučnáky), což
      jsou kopce vytlačené permafrostem (trvale zmrzlou půdou). Pak už se s
      Tukem, jak jej lidé familiárně nazývají, loučíme.
    </p>

    <figure>
      <img
        class="article__image"
        src="/images/dempster/dempster14.jpeg"
        alt="Eva stojí na molu v Arktickém oceánu"
      />
      <figcaption>
        Arktický oceán a Pingos - kopce vytlačené permafrostem
      </figcaption>
    </figure>

    <h2 class="article__headline2 green">Cesta zpět do civilizace</h2>

    <p>
      Míříme nazpět na jih. Tentokrát pomalu. Na sever jsme to hnali, abychom
      tam byli co nejdříve a cestu zpět si chceme více užít.
    </p>

    <p>
      Zastavujeme se v Inuviku podívat se na Igloo Church (kostel ve tvaru
      iglú), Midnight Sun Mosque (Mešita půlnočního slunce) a Community
      Greenhouse (nejseverněji položený skleník v Kanadě).
    </p>

    <figure>
      <img
        class="article__image"
        src="/images/dempster/dempster15.jpeg"
        alt="Kostel ve tvaru iglú"
      />
      <figcaption>Kostel ve tvaru iglú v Inuviku</figcaption>
    </figure>

    <p>
      Jdeme i dva krátké hiky. První v Severozápadních teritoriích, kde je stále
      tundra a nádherné výhledy na řeku Mackenzie. Jeho název nejsem schopná
      správně přečíst ani vyslovit: Tithegeh Chaii Vitaii.
    </p>

    <p>
      Druhý je výšlap na nepojmenovaný kopec na hranici s Yukonem. Andy si tak
      plní svůj sen vyšlapat v Kanadě na nějaký náhodný bezejmenný vrchol.
      Objevit nepojmenovanou horu není v Kanadě až takový problém. Název tohoto
      kopce neznají ani místní indiánští sběrači borůvek.
    </p>

    <figure>
      <img
        class="article__image"
        src="/images/dempster/dempster16.jpeg"
        alt="Velký skleník ve kterém je mnoho zelených rostlin"
      />
      <figcaption>Údajně nejseverněji položený skleník v Kanadě</figcaption>
    </figure>

    <p>
      Máme v plánu ještě nějakou turistiku v parku Tombstone (ten co vypadá jako
      Island!), ale kazí nám to opět nepřestávající déšť. Míříme tedy rovnou do
      Dawson City (více ve fotoreportáži
      <a
        class="article__link green"
        href="/severni-amerika/kanada/zlata-horecka-v-dawson-city"
        >Zlatá horečka v Dawson City</a
      >), kde oficiálně končíme naši cestu po Dempster Highway.
    </p>
  </div>

  <figure>
    <img
      class="article__image"
      src="/images/dempster/dempster17.jpeg"
      alt="Pohled na špinavou dodávku a polepenou tabuli zezadu"
    />
    <figcaption>
      My i auto jsme zvládli Dempster Highway až do úspěšného konce
    </figcaption>
  </figure>
</article>
