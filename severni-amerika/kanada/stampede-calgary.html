---
layout: moje-sablona.njk
title: Práce na Stampede Calgary | Markovci
---

<header class="article__header stampede"></header>

<article class="article__content">
  <h1 class="article__headline1 stampede">Práce na Stampede Calgary</h1>

  <div class="article__perex">
    <p>
      Stampede Calgary je největší rodeo festival v Kanadě. Koná se v Calgary
      každý rok v první půlce července po dobu 10 dní.
    </p>
    <p>
      Oslavuje všechno kovbojské. Místní oblečou rifle, košile, kovbojské boty a
      klobouky a baví se. Hlavní atrakcí je rodeo a závody koňských povozů.
    </p>
    <p>
      Našli jsme si na Stampede práci a mohli tak zažít celý festival. V roce
      2022 se festival konal 7.-17. července.
    </p>
    <p>
      My jsme byli v Calgary od 5. července, protože práce nám začala už před
      festivalem. Největší výzva byla, že jsme celou dobu žili v naší dodávce.
    </p>
  </div>

  <p class="article__author">Eva Marko</p>

  <div class="article__content-text">
    <h2 class="article__headline2 stampede">
      Festival Stampede a jeho historie
    </h2>

    <p>
      Stampede je rodeo, výstava, festival a něco jako taková pouť. Každý den
      probíhají různé rodeo disciplíny, závody koňských povozů a další
      doprovodný program. Je to každý den velmi podobné, takže pokud člověk
      stráví na festivalu 1-2 dny, tak to úplně stačí.
    </p>

    <p>
      Festival se rád označuje za největší outdoorovou show na světě. Během jeho
      trvání se Calgary změní k nepoznání. Všude chodí lidí v kovbojském
      oblečení, ulice jsou plné aut i chodců a bary v centru města mají
      zákazníky dlouho do noci.
    </p>

    <figure>
      <img
        class="article__image"
        src="/images/stampede/stampede1.jpg"
        alt="Kovboj na divokém koni a v pozadí jej sledují další kovbojové"
      />
      <figcaption>Rodeo na koni - jedna z hlavních show na Stampede</figcaption>
    </figure>

    <p>
      První Stampede se konalo už v září roku 1912. Úvodního průvodu, který je
      součástí Stampede dodnes, se tehdy zúčastnilo 1000 kovbojů a 3000
      původních obyvatel.
    </p>

    <p>
      V té době byl kovbojský styl života v Albertě už na ústupu. V oblibě bylo
      více zemědělství. Proto mnozí čekali, že první Stampede bude propadák a že
      to bude ročník taky poslední. Nakonec festival slavil velká úspěch, na
      který se přišlo podívat 40 000 diváků.
    </p>

    <p>
      První světová válka Stampede přerušila, ale tradice se opět obnovila v
      roce 1923 a s úspěchem pokračuje festival každoročně dodnes. Navštěvuje
      jej okolo 1,2 milionu diváků každý rok.
    </p>

    <figure>
      <img
        class="article__image"
        src="/images/stampede/stampede2.jpg"
        alt="Aréna s pískem po které běhají koně s lidmi a dookola sedí diváci"
      />
      <figcaption>
        Horse cutting soutěž - jezdci na koních se snaží oddělit jedno tele od
        celého stáda
      </figcaption>
    </figure>

    <h2 class="article__headline2 stampede">Jak jsme se na Stampede dostali</h2>

    <p>
      Poprvé o Stampede slyšíme od kolegů na Sunshine Village v Banffu.
      Prozrazují nám, že se tam dá pracovat a že je to i super podívaná. V létě
      chceme hlavně cestovat, ale krátká brigáda určitě prospěje naší
      cestovatelské peněžence. Na začátku května vyplňujeme žádost o práci na
      Stampede.
    </p>

    <p>
      Pohovor se koná na konci května. Andrej má zkušenosti z kuchyně, takže
      dostává pozici kuchaře v jedné z top restaurací s názvem Lazy S
      (doporučuji si přečíst tento název anglicky nahlas). Na mě tak trochu
      zbyde administrativní práce v Gate Bank, protože všechno, o co jsem mám
      zájem, už stihli obsadit.
    </p>

    <p>
      Ale práci dostáváme, takže se radujeme. Do kalendáře si píšeme, že první
      polovinu července nebudeme cestovat, ale že budeme pracovat a zase trochu
      šetřit na další cestu po Kanadě. Zároveň se těšíme, že uvidíme něco málo z
      Kanadské kultury.
    </p>

    <figure>
      <img
        class="article__image"
        src="/images/stampede/stampede3.jpg"
        alt="Eva v ozdobném rámu Stampede a vpozadí mrakodrapy města"
      />
      <figcaption>Při vstupu na Stampede</figcaption>
    </figure>

    <h2 class="article__headline2 stampede">Práce na Stampede</h2>

    <p>
      Andy pracuje jako kuchař v restauraci Lazy S a já mám administrativní
      práci v Gate Bank. Připravuji vstupenky na prodej pro pokladníky,
      zaznamenávám do tabulek, které lístky vydávám a které se vrátí nazpět.
      Také vypracovávám reporty jednotlivých pokladníků na základě prodaných
      vstupenek.
    </p>

    <p>
      Mám velmi super kolektiv žen, které se na Stampede vrací pracovat již
      několik let. Jedna z nich už pro Stampede pracuje každý rok posledních
      46(!) let. Rychle mě berou mezi sebe, díky tomu se mi tam velmi dobře
      pracuje a jsem mezi lidmi, kteří festivalem opravdu žijí.
    </p>

    <p>
      Největší benefit pro zaměstnance Stampede je, že můžou být na celém
      festivalu zdarma a dostanou se na místa, kam by se běžně nedostali.
      Většina zaměstnanců to nebere jako práci, ale spíš jako službu pro
      komunitu a festival jako takový, který je významnou součástí místní
      kultury.
    </p>

    <figure>
      <img
        class="article__image"
        src="/images/stampede/stampede4.jpg"
        alt="Eva s kovbojským kloboukem a v pozadí svítící město"
      />
      <figcaption>Kovbojský klobouk je na Stampede nutností</figcaption>
    </figure>

    <h2 class="article__headline2 stampede">Nejlepší zážitky ze Stampede</h2>

    <p>
      Během festivalu jsou každé ráno po celém městě snídaně zdarma. Organizují
      je různé podniky a komunitní centra. Na takovou snídani jdeme za Stampede
      celkem 4krát. Tradičně se servírují palačinky s párkem, nebo slaninou a
      javorovým sirupem.
    </p>

    <p>
      Rodeo a večerní show patří mezí další top zážitky. Na rodeu soutěží
      kovbojové, kteří se například musí udržet na divokém koni minimálně 8
      sekund.
    </p>

    <p>
      Večerní show je celovečerní program - závody koňských spřežení, závody na
      neosedlaných koních, koncert známých zpěváků s velkou skupinou tanečníků.
      Celé je to každý večer zakončené ohromným ohňostrojem.
    </p>

    <figure>
      <img
        class="article__image"
        src="/images/stampede/stampede5.jpg"
        alt="Sedící diváci ve velké aréně a uprostřed osvětlené podium"
      />
      <figcaption>Ohromná večerní show probíhá každý den</figcaption>
    </figure>
    <p>
      Každý rok se stánky s občerstvením předhání, kdo vymyslí větší kuriozitu k
      jídlu. Takže ochutnávám sušenky Oreo usmažené uvnitř koblížku. A párek
      obalený ve fialovém kukuřičném těstíčku a vyválený v cukru.
    </p>
    <p>
      Celkově se mi líbí atmosféra celého Stampede. Všichni jsou nadšení, že se
      můžou obléct jako kovbojové a užívat si pestrý program. Kromě toho je to
      pro Albertu už opravdu tradiční záležitost, která se datuje od roku 1912.
    </p>

    <figure>
      <img
        class="article__image"
        src="/images/stampede/stampede6.jpg"
        alt="Silnice a za ní ohňostroj a osvětlené město v pozadí"
      />
      <figcaption>Večerní show je každý den zakončena ohňostrojem</figcaption>
    </figure>

    <h2 class="article__headline2 stampede">Co se nám na Stampede nelíbilo</h2>

    <p>
      Všude okolo je vidět konzum a komerčnost. Člověk až má pocit, že se
      vytratila ta základní podstata Stampede. Všude předražené jídlo a
      aktivity, a úplně všude se propaguje prodej lístků do loterie, kde lákají
      na výhru velkých aut a obrovského domu.
    </p>

    <p>
      Centrum Calgary je velmi přeplněné lidmi a auty. Hlavně v okolí Stampede
      Parku je velký problém se pohybovat autem i hromadnou dopravou. O
      parkování ani nemluvě.
    </p>

    <p>
      A festival je často tak zaplněný, že je problém se protlačit areálem, tak
      kam potřebujete a stojí se nekonečná fronta na všechno. Od záchodů, přes
      jídlo až po kolotoče. Je potřeba se na to připravit a obrnit.
    </p>

    <figure>
      <img
        class="article__image"
        src="/images/stampede/stampede7.jpg"
        alt="Obrovský stánek s mini koblihami"
      />
      <figcaption>Když stánek s koblihami, tak už pořádný</figcaption>
    </figure>

    <h2 class="article__headline2 stampede">Život v Calgary v dodávce</h2>

    <p>
      Po celou dobu Stampede bydlíme v dodávce. Celkem bydlíme v Calgary v
      dodávce 14 dní. Původně jsme měli zamluvené Airbnb, ale bylo daleko od
      centra. Řekli jsme si, že chceme výzvu a zkusit bydlet ve městě v autě a
      ubytko zrušili.
    </p>

    <p>
      Hlavní výhoda je, že šetříme za ubytování. Nacházíme super zdarma
      parkování na ulici podél hřbitova, asi 600 metrů od vstupu na Stampede.
      Ale kdykoliv místo opustíme, tak jej okamžitě zabírá někdo jiný a opět tam
      můžeme zaparkovat až po půlnoci.
    </p>

    <figure>
      <img
        class="article__image"
        src="/images/stampede/stampede8.jpg"
        alt="Ukazatel na toalety a panáčci mají kovbojský klobouk"
      />
      <figcaption>Záchody jenom pro kovboje</figcaption>
    </figure>

    <p>
      Aby o nás nikdo nevěděl a my měli nějaké soukromí, tak máme pár opatření,
      jak auto zamaskovat - tzv. stealth camping. Přední a zadní prostor máme
      oddělený černým závěsem. Do oken máme vyrobené černé výplně, které působí,
      jak kdyby mělo auto zatmavená skla.
    </p>
    <p>
      Sprchu jsme řešili, tak že jsme si koupili permanentku do místní sítě
      koupališť. Záchody byly dostupné právě ve Stampede Parku, a to stejné
      internet. Takže jsme na Stampede trávili dost času i mimo náš pracovní
      rozvrh.
    </p>

    <figure>
      <img
        class="article__image"
        src="/images/stampede/stampede9.jpg"
        alt="Orchestr s muzikanty v černém oblečení a s bílými kovbojskými klobouky v popředí muzikanti s pozouny"
      />
      <figcaption>
        Jedno z mnoha doprovodných představení - orchestr a taneční show v
        jednom
      </figcaption>
    </figure>

    <h2 class="article__headline2 stampede">Konec Stampede</h2>

    <p>
      Na konec festivalu se už docela těšíme. Opravdu stačí vidět 1-2 dny,
      protože program se každý den víceméně opakuje. Máme ale za sebou velký
      kulturní zážitek a zároveň i jediný letní přivýdělek na další cesty po
      Kanadě.
    </p>

    <p>
      Navíc život v Calgary v autě byl relativně náročný, tak už chceme opět
      vyrazit do přírody. V den, kdy končí Stampede i naše práce, tak do Calgary
      přilétají kamarádi Aidam a Terezka z Bratislavy.
    </p>

    <p>
      Nasadíme kovbojské kloubouky a jedeme je vyzvednout. Čeká na nás týden
      cestování s nimi. Jedeme směr Banff, Moraine Lake a Jasper. Poté už budeme
      zase jen já a Andy a plánujeme velký okruh po západu Kanady.
    </p>

    <figure>
      <img
        class="article__image"
        src="/images/stampede/stampede10.jpg"
        alt="Indiánské symboly na vrcholu konstrukce teepee"
      />
      <figcaption>
        Původní obyvatelé jsou součástí festivalu od jeho počátku
      </figcaption>
    </figure>
  </div>
</article>
