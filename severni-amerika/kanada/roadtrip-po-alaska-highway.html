---
layout: moje-sablona.njk
title: Roadtrip po Alaska Highway | Markovci
---

<header class="article__header alaskah"></header>

<article class="article__content">
  <h1 class="article__headline1 blue">
    Roadtrip po <br />
    Alaska Highway
  </h1>

  <div class="article__perex">
    <p>
      Pokračujeme v okruhu po Kanadě v naší dodávce. Poté co jsme strávili celý
      červenec v Albertě se vydáváme směr Aljaška po legendární Alaska Highway.
    </p>
    <p>
      Na Alaska Higway nakonec trávíme 14 dní v srpnu 2022, ale na Aljašku nikdy
      nedorazíme. Naše cesta
      <a
        class="article__link blue"
        href="/severni-amerika/kanada/hranicni-prechod-aljaska"
        >končí na amerických hranicích</a
      >.
    </p>
  </div>

  <p class="article__author">Eva Marko</p>

  <div class="article__content-text">
    <h2 class="article__headline2 blue">Aljašská silnice - Alaska Highway</h2>

    <p>
      Alaska Highway je název silnice z Dawson Creek (Britská Kolumbie) do
      Fairbanks (Aljaška), která měří 2330 km. Začíná v Britské Kolumbii v
      Kanadě, pokračuje přes Yukon a končí na Aljašce v USA.
    </p>

    <p>
      Během druhé světové války po útoku na Pearl Harbour dostalo USA strach,
      aby Japonsko nezaútočilo na Aljašku. V té době neexistovalo spojení po
      zemi mezi USA a Aljaškou.
    </p>

    <figure>
      <iframe
        src="https://www.google.com/maps/embed?pb=!1m28!1m12!1m3!1d13025278.008955846!2d-141.39242905874724!3d58.98004088056952!2m3!1f0!2f0!3f0!3m2!1i1024!2i768!4f13.1!4m13!3e0!4m5!1s0x514c905965b03c33%3A0x85d231fd33e51e2d!2sBeaver%20Creek%2C%20YT!3m2!1d62.383753!2d-140.875303!4m5!1s0x539199367e0787b9%3A0x50135152a7b3130!2sDawson%20Creek%2C%20BC!3m2!1d55.7596274!2d-120.2376623!5e0!3m2!1sen!2sca!4v1662502068936!5m2!1sen!2sca"
        style="border: 0"
        width="600"
        height="450"
        allowfullscreen=""
        loading="lazy"
        referrerpolicy="no-referrer-when-downgrade"
      ></iframe>
      <figcaption>
        Naše trasa po Alaska Highway z Dawson Creek do Beaver Creek
      </figcaption>
    </figure>

    <p>
      Proto se prezident Roosevelt rozhodl toto spojení vytvořit, aby v případě
      útoku bylo možné přesunout vojenskou techniku a bránit Aljašku.
    </p>

    <p>
      V roce 1942 proběhl společný projekt Kanady a USA - stavba Alaska Highway.
      Postavení více než 2400 km (původní silnice byla delší než dnes) a asi 130
      mostů trvala jen neuvěřitelných 8 měsíců.
    </p>

    <figure>
      <img
        class="article__image"
        src="/images/alaska-highway/alaskah1.jpeg"
        alt="Eva a Andrej s nápisem v pozadí oznamujícím vstup na Alaska Highway"
      />
      <figcaption>
        Most Kiskatinaw - jediný dochovaný původní most (21. míle)
      </figcaption>
    </figure>

    <p>
      Na stavbě se podíleli američtí a kanadští vojáci i civilisté. Museli se
      potýkat s velmi nízkými teplotami v zimě (- 40 stupňů) a doslova se
      prosekávali divočinou.
    </p>
    <p>
      Stavba také velmi ovlivnila komunity původních obyvatel (indiánů), protože
      do té doby měli velmi omezený kontakt s moderním světem. A celkově
      otevřela Yukon světu.
    </p>
    <figure>
      <img
        class="article__image"
        src="/images/alaska-highway/alaskah2.jpeg"
        alt="Staré vojenské auto ve vysoké trávě"
      />
      <figcaption>
        Po vojácích zůstalo cestou spoustu zničených aut a strojů
      </figcaption>
    </figure>

    <h2 class="article__headline2 blue">Nultá míle - Zero Mile (0. míle)</h2>

    <p>
      Za začátek Alaska Highway se považuje nultá míle v Dawson Creek v Britské
      Kolumbii. Je tady památník, u kterého se fotí všichni, kteří začínají
      svoji cestu.
    </p>

    <p>
      Začínáme tady i my. Náš plán je jet po Alaska Highway až na Aljašku a
      zastavovat se na zajímavých místech a případně strávit více času tam, kde
      se nám bude hodně líbit.
    </p>

    <figure>
      <img
        class="article__image"
        src="/images/alaska-highway/alaskah3.jpeg"
        alt="Eva a Andrej s nápisem v pozadí oznamujícím vstup na Alaska Highway"
      />
      <figcaption>
        Na začátku Alaska Highway v Dawson Creek v Britské Kolumbii
      </figcaption>
    </figure>

    <p>
      Cestou se nachází ještě několik milníků, které označují historické míle
      cesty. Dnes už je silnice trochu kratší než ta původní, protože se časem
      vystavěly efektivnější části. Takže se podle původních milníků nedá řídit.
      Je to jen historická připomínka.
    </p>

    <figure>
      <img
        class="article__image"
        src="/images/alaska-highway/alaskah4.jpeg"
        alt="Milník označující historickou 635. míli"
      />
      <figcaption>635. historická míle ve Watson Lake, Yukon</figcaption>
    </figure>

    <h2 class="article__headline2 blue">
      Teplé prameny Liard - Liard Hot Springs <br />
      (496. míle)
    </h2>

    <p>
      Toto je moje nejoblíbenější zastávka na Alaska Highway. Jedná se o pěkně
      upravené přírodní horké prameny. Vstupné jen za 5 dolarů.
    </p>

    <p>
      Tyto prameny využívali vojáci už při stavbě Alaska Highway 6 dní v týdnu.
      Sedmý den byly prameny vyhrazené pro ženský personál.
    </p>

    <figure>
      <img
        class="article__image"
        src="/images/alaska-highway/alaskah5.jpeg"
        alt="Eva a Andrej v přírodních pramenech a v pozadí stromy"
      />
      <figcaption>
        Teplé prameny Liard - využívaly se už při stavbě Alaska Highway
      </figcaption>
    </figure>

    <h2 class="article__headline2 blue">Watson Lake (635. míle)</h2>

    <p>
      Alaska Highway překračuje hranice Britská Kolumbie - Yukon celkem 7krát.
      Potom už zůstává v Yukonu a my přijíždíme do prvního yukonského města -
      Watson Lake.
    </p>

    <p>
      Ve Watson Lake je zajímavost, kterou jsem chtěla vidět od té doby, co jsem
      o ní četla v jednom cestopise - Sign Post Forest (Les značek).
    </p>

    <figure>
      <img
        class="article__image"
        src="/images/alaska-highway/alaskah6.jpeg"
        alt="Eva stojí mezi dřevenými kůly, které jsou plné různých značek"
      />
      <figcaption>Ztraceni ve značkovém lese</figcaption>
    </figure>

    <p>
      Tuto tradici začali vojáci při stavbě Aljašské silnice v roce 1942.
      Připevnili tady značky aut ze svých rodných států.
    </p>

    <p>
      Dnes je ve značkovém lese okolo 80 tisíc(!) značek různého druhu z celého
      světa. Les je mnohem větší a přeplněnější značkami, než jsem čekala.
    </p>

    <figure>
      <img
        class="article__image"
        src="/images/alaska-highway/alaskah7.jpeg"
        alt="Dřevené kůly plné různých barevných značek"
      />
      <figcaption>Najdete tu i značky z Česka</figcaption>
    </figure>

    <h2 class="article__headline2 blue">Bizoni</h2>

    <p>
      Dozvídáme se, že kolem Alaska Highway se potulují bizoni. V noci dokonce
      můžou spát přímo na silnici. V okolí Watson Lake máme štěstí a vidíme je
      během dne.
    </p>

    <p>
      Vidíme u silnice dva. Obrovská majestátná zvířata. Kolem projíždí karavan
      a řidič říká, že máme popojet, že trošku dál jich je asi 15.
    </p>

    <figure>
      <img
        class="article__image"
        src="/images/alaska-highway/alaskah8.jpeg"
        alt="Bizon jde po zelené trávě"
      />
      <figcaption>
        Jeden z prvních bizonů, kterého vidíme - v klidu si jde vedle cesty
      </figcaption>
    </figure>

    <p>
      Popojíždíme dál, ale není jich 15. Je jich snad 30. Včetně mláďat. V klidu
      si leží na obou stranách cesty a nenechají se rozhodit ani projíždějícími
      auty.
    </p>

    <figure>
      <img
        class="article__image"
        src="/images/alaska-highway/alaskah9.jpeg"
        alt="Asi 30ti členné stádo bizonů leží na obou stranch cesty a v dálce jede auto"
      />
      <figcaption>
        Asi 30ti členné stádo bizonů vylehává na obou stranách cesty
      </figcaption>
    </figure>

    <h2 class="article__headline2 blue">Whitehorse (918. míle)</h2>

    <p>
      Přijíždíme do hlavního a největšího města Yukonu. Jsme ve městě, takže
      jedeme náš typický okruh: praní, WIFI, rychlé a levné jídlo McDonaldu,
      Walmart, natankovat a doplnit zásoby vody.
    </p>

    <p>
      Před sto lety během zlaté horečky přes Whitehorse putovali hledači zlata.
      V té době dostalo město jméno Whitehorse - bílý kůň. Před městem je kaňon,
      kde je divoká voda a bílé peřeje připomínají hřívu bílého koně.
    </p>

    <figure>
      <img
        class="article__image"
        src="/images/alaska-highway/alaskah10.jpeg"
        alt="Eva na dřevěném mostě nad kaňonem, pod ní řeka a v pozadí stromy"
      />
      <figcaption>
        Kaňon Miles kousek od Whitehorse - jeden z těžkých úseků při cestě na
        lodi za časů Zlaté horečky
      </figcaption>
    </figure>

    <h2 class="article__headline2 blue">Národní park Kluane</h2>

    <p>
      Po stovkách ujetých kilometrů se nám začíná zdát, že se pořád ženeme a
      jezdíme hodně autem. Dáváme si tedy oddych v kempu v národním parku
      Kluane. Tak se nám tady líbí, že si následující tři rána jdeme vždy
      zaplatit další noc.
    </p>

    <p>
      Došel nám propan v bombě. Pro Pána Butána! Kousek od kempu je městečko
      Haines Junction. Tam v jedné z benzinek mají i propan. Mají zavřeno a
      otevírací doba je sporadická. To mají reálně napsané na dveřích.
    </p>

    <p>
      Jedeme tam znovu, když odjíždíme z kempu. Opět zavřeno. Tak následující 3
      dny jsme o chlebu a studené stravě. Vracíme se tudy za ty tři dny a
      konečně máme štěstí. Na Yukonu prostě běží čas jinak.
    </p>

    <figure>
      <img
        class="article__image"
        src="/images/alaska-highway/alaskah11.jpeg"
        alt="Eva na kamenitém vrcholku nad modrým jezerem"
      />
      <figcaption>Národní park Kluane na Yukonu</figcaption>
    </figure>

    <p>
      Vedle kempu je jezero Kathleen. Je na něm malý ostrov asi 5 km od břehu.
      Rozhodujeme se, že tam dopádlujeme na kajaku. Jenomže se horší počasí, a
      nakonec pádlujeme proti větru a vlnám.
    </p>

    <p>
      Dvě hodiny nám trvá upádlovat 3,5 km. Do toho řešíme prekérní situaci.
      Chce se nám čurat, ale do vody nemůžeme skočit, je hrozně ledová. Láhev na
      vodu můžeme tedy po tomto výletu vyhodit. Točíme to a vracíme se nazpět.
      Mokří a promrzlí, ale se super zážitkem.
    </p>

    <figure>
      <img
        class="article__image"
        src="/images/alaska-highway/alaskah12.jpeg"
        alt="Eva a Andrej na kayaku a v pozadí vlny na jezeře a hory v mracích"
      />
      <figcaption>Bojujeme s vlnami a větrem na jezeře Kathleen</figcaption>
    </figure>

    <h2 class="article__headline2 blue">
      Beaver Creek a hranice s Aljaškou (1202. míle)
    </h2>

    <p>
      Beaver Creek je na hranicích s Aljaškou a je zapadákov v pravém slova
      smyslu. Když přijdeme do infocentra a zeptáme se co se tu dá dělat, tak
      nám řeknou, že nic!
    </p>

    <p>
      Ale nakonec z nich vypadne, že jeden 85roční starousedlík si vytvořil
      soukromou sbírku a muzeum. Tam se prý můžeme jít po domluvě podívat.
    </p>

    <figure>
      <img
        class="article__image"
        src="/images/alaska-highway/alaskah13.jpeg"
        alt="Dřevené budovy a sbírka mnoha starým předmětů okolo a vlevo modrý veterán"
      />
      <figcaption>Soukromé muzeum místního nadšence v Beaver Creek</figcaption>
    </figure>

    <p>
      Pán původem z Nizozemska už 60 let sbírá historické předměty a stará auta
      hlavně z období stavby Alaska Highway. Většinu exponátů posbíral po okolí,
      kde je za sebou nechali američtí vojáci. Vytvořil u sebe doma a na zahradě
      muzeum a je to opravdu zážitek.
    </p>

    <p>
      Večer se chystáme překročit hranice do USA na Aljašku. Dáváme auto i sebe
      do pucu, ať jsme trochu reprezentativní a jedeme na hranice.
    </p>
    <figure>
      <img
        class="article__image"
        src="/images/alaska-highway/alaskah14.jpeg"
        alt="Modrý veterán a v pozadí nízké dřevené budovy a jehličnany"
      />
      <figcaption>
        Jeden z veteránů ze sbírky místního nadšence v Beaver Creek
      </figcaption>
    </figure>
  </div>
</article>
