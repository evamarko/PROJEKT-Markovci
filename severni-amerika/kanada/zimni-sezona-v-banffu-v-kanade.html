---
layout: moje-sablona.njk
title: Zimní sezóna v Banffu v Kanadě | Markovci
---

<header class="article__header banff"></header>

<article class="article__content">
  <h1 class="article__headline1 blue">
    Zimní sezóna v Banffu <br />
    v Kanadě
  </h1>

  <div class="article__perex">
    <p>
      Banff je malé městečko v národním parku Banff v Albertě. Má necelých 8
      tisíc obyvatel, ale v létě toto číslo narůstá až na 30 tisíc. Leží 120 km
      od Calgary na Transkanadské dálnici (nejdelší národní dálnice na světě),
      která měří 7821 km.
    </p>

    <p>
      V Banffu jsme strávili 7 měsíců během zimní sezóny 2021/2022 v rámci
      našich Working Holiday víz. Přečtěte si nejen o naší práci a životě v
      tomto městě, ale i o Banffu samotném.
    </p>
  </div>

  <p class="article__author">Eva Marko</p>

  <div class="article__content-text">
    <h2 class="article__headline2 blue">Město a národní park Banff</h2>

    <p>
      <a class="article__link blue" href="https://banff.ca/">Banff</a> je
      městečko, které je výchozím bodem pro objevování stejnojmenného
      <a
        class="article__link blue"
        href="https://www.pc.gc.ca/en/pn-np/ab/banff"
        >národního parku Banff</a
      >. Tento park leží na jihozápadě provincie Alberta. Má rozlohu cca 6640 km
      čtverečních.
    </p>

    <p>
      V parku lákají především Skalisté hory, divoká příroda, ledovcová jezera,
      mnoho turistických tras a v neposlední řadě i horké prameny. Nejčastější
      důvod, proč turisté přijíždějí do Banffu je, že chtějí spatřit medvěda v
      divoké přírodě.
    </p>
    <figure>
      <img
        class="article__image"
        src="/images/banff/banff1.jpg"
        alt="Andrej na zasněžené ulici v Banffu se shrnovačem sněhu"
      />
      <figcaption>
        První sněhová nadílka v Banffu v listopadu 2021 - kupujeme shrnovač
      </figcaption>
    </figure>
    <p>
      Při stavbě Canadian Pacific Railway, vůbec první vlakové trati přes
      Kanadu, byly v oblasti dnešního Banffu objeveny termální prameny. Ty v
      kombinaci s nádhernou okolní scenérií a relativně lehkou dostupností
      pomohly spopularizovat celou lokalitu. První chráněná rezervace byla
      založena v roce 1885. Banff National Park se tak stal prvním národním
      parkem v Kanadě.
    </p>

    <p>
      Pro vstup do národního parku je třeba zakoupit
      <a
        class="article__link blue"
        href="https://www.banfflakelouise.com/park-pass-purchase"
        >Park Pass</a
      >. Jednodenní stojí 10,5 CAD a celoroční Discovery Pass 72,25 CAD. Platí
      do všech národních parků v Kanadě.
    </p>

    <p>
      Ideální čas na návštěvu je konec jara a začátek podzimu, tak je možné se
      vyhnout letním davům turistů. Vyplatí se vyhradit si pro objevování
      národního parku Banff alespoň jeden týden.
    </p>

    <figure>
      <img
        class="article__image"
        src="/images/banff/banff2.jpg"
        alt="Eva na Tunnel Mountain s výhledem na zasněženou řeku, lesy a hory"
      />
      <figcaption>
        Výhled z Tunnel Mountain - 1692 metrů vysoká hora nad Banffem
      </figcaption>
    </figure>

    <h2 class="article__headline2 blue">Práce v Banffu</h2>

    <p>
      Banff jsme si pro život a práci vybrali, protože je to krásné město v
      horách, kde je dlouhá zimní sezóna. Máme rádi zimní sporty a přírodu,
      takže Banff byl pro nás ideální volba. Přijeli jsme sem na začátku
      listopadu 2021.
    </p>

    <p>
      V Banffu je hlavně možnost sezónních prací. Rozdělené na letní a zimní
      pracovní sezónu. Letní trvá zhruba od června do září a zimní běží od
      listopadu do května. Nejvíce pracovních pozic najdete otevřených právě
      před danou sezónou. Ale dají se získat i celoroční pracovní pozice,
      protože většina podniků funguje celý rok.
    </p>

    <p>
      My jsme pracovali celou zimní sezónu 2021/2022 od listopadu do května.
      Našim cílem bylo si najít práci v lyžařském středisku, především kvůli
      atmosféře a benefitům, které pro své zaměstnance střediska poskytují.
    </p>

    <p>
      Pracovali jsme pro středisko
      <a class="article__link blue" href="https://www.skibanff.com/"
        >Sunshine Village</a
      >, které je od Banffu vzdálené asi 20 km. Já jako baristka, Andrej jako
      kuchař. Dostali jsme celosezónní skipass nejenom do Sunshine Village, ale
      také do střediska Lake Louise, které je od Banffu vzdálené 50 km.
    </p>

    <figure>
      <img
        class="article__image"
        src="/images/banff/banff3.JPG"
        alt="Snowboardistka ve středisku Lake Louise s výhledem na hory"
      />
      <figcaption>
        Jeden z našich pracovních benefitů - sezónní skipass na Sunshine Village
        i Lake Louise
      </figcaption>
    </figure>

    <p>
      Sunshine Village nabízí ubytování pro své zaměstnance přímo na kopci, ale
      má omezenou kapacitu. Pokud člověk bydlí v Banffu, tak mám dojíždění
      zajištěné zdarma ve skibusu (cca 20 minut) a poté ještě z parkoviště
      gondolou do Sunshine Village (cca 20 minut). Což byl i náš případ.
    </p>

    <p>
      Další příjemný benefit je, že pokud zaměstnanec vydrží až do konce sezóny,
      tak dostane od Sunshine Village bonus - jeden dolar za každou odpracovanou
      hodinu. Pokud člověk pracuje celou sezónu, tak tento věrností příplatek
      odpovídá zhruba 2týdenní výplatě. Podobné bonusy nabízí i další
      zaměstnavatelé.
    </p>

    <p>
      Určitě se vyplatí pracovat ve střediscích právě v gastronomii, protože v
      Kanadě tvoří spropitné slušnou část výplaty. Pro představu, nám dvěma se
      za 6 měsíců práce s občasnými přesčasy a včetně bonusu podařilo vydělat 30
      000 kandských dolarů. Z částky nejsou odečteny výdaje.
    </p>

    <p>
      V gastronomii je i jednodušší přístup ke zdroji jídla. Pokud se například
      na konci směny vyřazuje jídlo, zaměstnanci si jej můžou vzít domů. Takže
      večeře a oběd na další den jsou vyřešené. Což v Kanadě, kde jsou potraviny
      až 3x dražší než v ČR, určitě pomůže. Hlavně v Banffu, kde jsou potraviny
      dražší než v Calgary.
    </p>

    <p>
      Další zimní střediska v rámci národního parku Banff, ve kterých se dá
      zaměstnat jsou
      <a class="article__link blue" href="https://www.skilouise.com/"
        >Lake Louise</a
      >
      a
      <a class="article__link blue" href="https://banffnorquay.com/">Norquay</a
      >. Odtud, ale pracovní zkušenosti nemáme. Dost pracovních příležitostí je
      i ve městě Banff samotném. Práci jsme hledali hlavně na portálu
      <a class="article__link blue" href="https://ca.indeed.com/">Indeed</a>.
    </p>

    <figure>
      <img
        class="article__image"
        src="/images/banff/banff4.JPG"
        alt="Sněhová socha holčičky jak fouká do vloček"
      />
      <figcaption>Sněhová socha v Banffu v rámci Snow Days Festival</figcaption>
    </figure>

    <h2 class="article__headline2 blue">Život v Banffu</h2>

    <p>
      Banff je malé příjemné městečko obklopené horami. V zimě je Banff velmi
      fajn. Má kouzelnou atmosféru malého poklidného městečka ve středu
      zasněžených hor. Ale v létě se až nehezky zaplní turisty z celého světa. A
      nejeden domácí ho v tomto období trefně přirovnal až k Disneyparku. Část
      obyvatel jsou starousedlíci a část jsou lidé, kteří tu žijí jen dočasně
      (několik měsíců až let) a většinou pracují v gastronomii a turismu.
    </p>

    <p>
      Ve městě je živo po celý rok. Není problém kterýkoliv den v týdnu vyrazit
      do ulic a objevit podnik, kde hraje živá hudba a je tam plno lidí. Pokud
      máte rádi bary, party, karaoke a celkově noční život, tak v Banffu si
      přijdete na své. Oblíbené bary jsou High Rollers, Rose & Crown a Earl's.
    </p>

    <p>
      Banff je ideální pro milovníky přírody a všemožných zimních i letních
      sportů. V zimě jsou z Banffu dobře dostupná 3 střediska (tzv. Big Three):
      Norquay, Sunshine Village a Lake Louise. Ale můžete se také věnovat
      lednímu bruslení, běžkování, sněžnicím nebo ledolezení. V létě je
      populární turistika, běh, kolo, skalní lezení a vodní sporty (kayak,
      paddle board).
    </p>

    <figure>
      <img
        class="article__image"
        src="/images/banff/banff5.jpg"
        alt="Eva a Andrej u řeky, v pozadí zasněžené stromy a hora"
      />
      <figcaption>Hoodoos Trail u Banffu v -15 stupních</figcaption>
    </figure>

    <p>
      Velká nevýhoda Banffu je, že je to drahé město. Ve srovnání s Calgary je
      tu citelně dražší bydlení i stravování. Výhodou je, že tady na rozdíl od
      většiny kanadských měst není potřeba k běžnému fungování vlastnit auto. V
      rámci Banffu se dá pohybovat pěšky, popř. funguje MHD v podobě autobusu za
      2 dolary za jízdu. V létě mají residenti MHD zdarma.
    </p>

    <p>
      Město se snaží residentům kompenzovat o něco snížený životní komfort
      plynoucí z masového turismu. A proto pro ně existují různé výhody, slevy a
      možnosti. Například
      <a
        class="article__link blue"
        href="https://banff.ca/1185/Resident-Parking-Permits"
        >parkování</a
      >
      zdarma, členství v
      <a class="article__link blue" href="https://www.banfflibrary.ab.ca/"
        >knihovně</a
      >
      zdarma, členství v rekreačním středisku
      <a
        class="article__link blue"
        href="https://banff.ca/132/Fenlands-Banff-Recreation-Centre"
        >Fenlands</a
      >
      za výhodné ceny a lokální slevy v různých obchodech. My jsme se ke spoustě
      sportům a aktivitám dostali přes členství v rekreačním centru Fenlands a
      přes organizaci
      <a class="article__link blue" href="https://www.banff.ca/866/BanffLIFE"
        >BanffLIFE</a
      >.
    </p>

    <p>
      Během roku probíhají i komunitní akce. V úterý navečer se každé dva týdny
      koná Basecamp pod záštitou BanffLIFE. Akce, kde se podává sushi zdarma a
      je možnost si zahrát deskovky, kulečník, fotbálek a další hry. Ve středu
      ve 12 hodin můžete zajít na Community Table, kde za příspěvek (3 dolary)
      dostanete polévku, salát, kávu a čaj a příjemně si popovídáte.
    </p>

    <figure>
      <img
        class="article__image"
        src="/images/banff/banff6.JPG"
        alt="Zamrzlé jezero Minnewanka se stromy po stranách"
      />
      <figcaption>
        Stewart Canyon na jezeře Minnewanka - v překladu Jezero duchů
      </figcaption>
    </figure>

    <h2 class="article__headline2 blue">Tipy na závěr</h2>

    <p>
      Pobyt v Banffu ať už pracovní nebo turistický můžeme určitě doporučit.
      Toto místo má své výhody i nevýhody, ale celkově stojí za to tady nějaký
      čas strávit.
    </p>

    <p>
      Pokud přijíždíte jako turista, tak doporučuji se vyhnout hlavní letní
      sezóně (červenec, srpen) a také mít na vědomí, že Banff je drahé město.
      Pro našince tak cenově často přichází do úvahy jen ubytování v místích
      kempech. Protože se jedná o národní park, je třeba dodržovat určitá
      pravidla ochrany přírody (např. kempovat jen v oficiálních kempech).
    </p>

    <p>
      Pokud přijíždíte za prací, tak je dobré se připravit na to, že se nejspíš
      bude jednat o sezónní práci, v gastronomii, nebo turismu. A že život je tu
      dražší než už ve vzpomínaném nedalekém Calgary. Ale odměnou bude
      bezprostřední blízkost přírody a hor a hodně dobrých lidí.
    </p>

    <p>
      Vetšina zde vzpomínaného se vztahuje i na přibližně 2x větší městečko
      Canmore, které leži 25 km od Banffu. Zajímavostí Canmore je poměrně velká
      česká komunita, a to až do takových rozměrů, že je běžné slyšet češtinu na
      ulicích či v obchodech. V hospodě Patrinos vám dokonce česká obsluha
      natočí poctivou plzeň.
    </p>
  </div>
</article>
