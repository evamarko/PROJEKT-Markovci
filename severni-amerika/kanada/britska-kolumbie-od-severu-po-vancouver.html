---
layout: moje-sablona.njk
title: Britská Kolumbie od severu po Vancouver | Markovci
link: /severni-amerika/kanada/britska-kolumbie-od-severu-po-vancouver/
---

<header class="article__header northbc"></header>

<article class="article__content">
  <h1 class="article__headline1 blue">
    Britská Kolumbie od severu po Vancouver
  </h1>

  <div class="article__perex">
    <p>
      Je konec srpna 2022 a blíží se podzim. Opouštíme tedy Yukon a míříme do
      teplejších částí Kanady, kde se bude dát roadtripovat ještě i na podzim.
    </p>

    <p>
      Většinu září chceme strávit na Vancouver Island, což je subtropický ostrov
      nedaleko Vancouveru a panuje tam příjemné klima.
    </p>
    <p>
      Předtím potřebujeme ujet přes 2300 km přes celou Britskou Kolumbii, od
      severu až na jih. Tato cesta nám nakonec trvá 14 dní. Už je trochu
      chladněji, ale stále máme dostatek sluníčka.
    </p>
    <p>
      Užíváme si divokou přírodu na severu Britské Kolumbie. Nakonec dorážíme do
      Vancouveru, kde strávíme jeden den a odkud jedeme trajektem na Vancouver
      Island.
    </p>
  </div>

  <p class="article__author">Eva a Andrej Marko</p>

  <figure>
    <iframe
      src="https://www.google.com/maps/embed?pb=!1m40!1m12!1m3!1d6892727.834285276!2d-131.68774366081195!3d55.261434643506284!2m3!1f0!2f0!3f0!3m2!1i1024!2i768!4f13.1!4m25!3e0!4m5!1s0x53fb59a95bb32ca3%3A0x8e010d3860a6ee53!2sWatson%20Lake%2C%20YT%2C%20Canada!3m2!1d60.0629621!2d-128.7161526!4m5!1s0x540bd186e33733f7%3A0x25548d29885a70c!2sHyder%2C%20AK%2C%20USA!3m2!1d55.917725399999995!2d-130.02768!4m5!1s0x53821632fdbb0077%3A0xc0c02c48fd6c7a83!2sBlue%20River%2C%20BC%2C%20Canada!3m2!1d52.1064649!2d-119.3048807!4m5!1s0x548673f143a94fb3%3A0xbb9196ea9b81f38b!2sVancouver%2C%20BC%2C%20Canada!3m2!1d49.2827291!2d-123.12073749999999!5e0!3m2!1sen!2snz!4v1675896109403!5m2!1sen!2snz"
      width="600"
      height="450"
      style="border: 0"
      allowfullscreen=""
      loading="lazy"
      referrerpolicy="no-referrer-when-downgrade"
    ></iframe>
    <figcaption>
      Naše trasa z Yukonu do Vancouveru. Nejlepší zastávky cestou: trasa po
      scénické Stewart-Cassiar Highway, jezero Natadesleen, městečka Stewart a
      Hyder, ledovec Salmon Glacier, indiánské vesnice s totemy Kitwanga a
      Gitanyow a nakonec Vancouver.
    </figcaption>
  </figure>

  <div class="article__content-text">
    <figure>
      <img
        class="article__image"
        src="/images/north-bc/north-bc1.jpeg"
        alt="Hořící táborák a za ním černá dodávka a les"
      />
      <figcaption>
        Poslední noc na Yukoně asi 100 km od Watson Lake. Takový běžný večer na
        našem roadtripu – klidné místo na spaní u řeky/jezera, večer ohýnek,
        opékání klobásků, pivko a klid.
      </figcaption>
    </figure>
    <figure>
      <img
        class="article__image"
        src="/images/north-bc/north-bc2.jpeg"
        alt="Eva na kamenisté cestičce v lese a kajak v tašce v jedné ruce a ve druhé ruce pádlo"
      />
      <figcaption>
        Jedno z našich nejoblíbenějších míst na této trase po Britské Kolumbii
        je jezero Natadesleen. Jezero leží v provinčním parku Kinaskan Lake
        poblíž mnohem většího jezera Kinaskan.
      </figcaption>
    </figure>
    <figure>
      <img
        class="article__image"
        src="/images/north-bc/north-bc3.jpeg"
        alt="Eva a Andrej v lese a Eva drží v ruce dvě pádla"
      />
      <figcaption>
        Na jezeře Natadesleen se dá udělat krátká super zkombinovaná aktivita –
        hike a kajakování. Asi 1 km neseme kajak k jezeru. U jezera kajak
        nafoukáme a pádlujeme asi 1 km na druhou stranu jezera…
      </figcaption>
    </figure>
    <figure>
      <img
        class="article__image"
        src="/images/north-bc/north-bc4.jpeg"
        alt="Velký kaskádovitý vodopád a po jeho stranách jehličnatý les"
      />
      <figcaption>
        Na druhé straně jezera kajak odstavíme na břehu a jdeme pešky asi další
        1 km až přijdeme k tomuto vodopádu Cascade. Tohoto pohledu by se nám
        jinak nedostalo. A poté absolvujeme stejnou cestu zpět k autu.
      </figcaption>
    </figure>
    <figure>
      <img
        class="article__image"
        src="/images/north-bc/north-bc5.jpeg"
        alt="Eva sedi na lavičce s hrnečkem a v pozadí je velký ledovcový splaz"
      />
      <figcaption>
        Ledovec Salmon Glacier – ukrytý klenot, protože se nachází v odlehlé
        části Britské Kolumbie. Jedeme sem 20 km po štěrkové cestě, která je
        občas na hranici možností našeho auta, z městečka Hyder. Trávíme tu noc
        a tento výhled si užíváme při ranní kávě.
      </figcaption>
    </figure>
    <figure>
      <img
        class="article__image"
        src="/images/north-bc/north-bc6.jpeg"
        alt="Dřevěné vyřezávané totemy v řadě"
      />
      <figcaption>
        Sbírka totemů ve vesničce Gitanyow. Jedná se o jednu z nejstarších a
        největších sbírek totemů v Britské Kolumbii. Některé totemy jsou
        repliky, protože originály odvezli kvůli zachování do muzea, ale některé
        jsou ještě původní.
      </figcaption>
    </figure>
    <figure>
      <img
        class="article__image"
        src="/images/north-bc/north-bc7.jpeg"
        alt="Dřevený vyřezávaný totem a v jeho otvoru Evina hlava"
      />
      <figcaption>
        Detail jednoho z totemů ve vesničce Gitanyow. Význam těchto totemů
        zdůraznila asi i nejznámější kanadská umělkyně Emily Carr v roce 1928. Z
        toho co jsme v Kanadě pocestovali, tak v Britské Kolumbii nacházíme
        totemy nejčastěji.
      </figcaption>
    </figure>
    <figure>
      <img
        class="article__image"
        src="/images/north-bc/north-bc8.jpeg"
        alt="Andrej a Eva na řece a Eva se dívá přes dalekohled"
      />
      <figcaption>
        Kajakování na řece Alouette na okraji Vancouveru – půl dne bohatého na
        zážitky. V této části je to klidná řeka s mnoha slepými rameny. Máme
        štěstí a při splavování vidíme spoustu zvířat: rodinku mývalů, raka,
        orlovce říčního a plavajícího medvěda.
      </figcaption>
    </figure>
    <figure>
      <img
        class="article__image"
        src="/images/north-bc/north-bc9.jpeg"
        alt="Vrak menší lodi na řece převrácený vzhůru nohama"
      />
      <figcaption>
        Vrak lodi s neznámým příběhem – nacházíme jej náhodou při kajakování po
        řece Alouette. Na parkovišti u řeky jsme spali celkem dvě noci. Jednu
        noc nám na auto klepali policajti, to se nám stalo v Kanadě poprvé a
        naposledy. Ale jen kontrolovali, co jsme zač a jestli jsme ok a nechali
        nás tam být.
      </figcaption>
    </figure>
    <figure>
      <img
        class="article__image"
        src="/images/north-bc/north-bc10.jpeg"
        alt="Jachty na vodě a v dálce mrakodrapy Vancouveru"
      />
      <figcaption>
        V centru Vancouveru trávíme jeden den. Je neděle, takže nacházíme
        parkování na celý den za pár dolarů. Vancouver má příjemné klima, ale
        přes zimu tady dost prší. Město je známé tím, že nabízí vysokou životní
        úroveň pro své obyvatele. Nemovitosi jsou tu však nejdražší v rámci celé
        Kanady, ceny dobíhají i Londýn a New York.
      </figcaption>
    </figure>
    <figure>
      <img
        class="article__image"
        src="/images/north-bc/north-bc11.jpeg"
        alt="Parní hodiny na rohu ulice v centru města a okolo turisté"
      />
      <figcaption>
        Jedna z atrakcí Vancouveru - parní hodiny Gastown Steam Clock. Jedny z
        mála funkčních parních hodin na světě. Byly postaveny v roce 1977 jako
        zajímavost města. Pára do hodin vede ze systému podzemního potrubí,
        které rozvádí teplo v centru města.
      </figcaption>
    </figure>
    <figure>
      <img
        class="article__image"
        src="/images/north-bc/north-bc12.jpeg"
        alt="Vysoký mrakodrap, který z úzkého trojúhelníku přechází v obdelník"
      />
      <figcaption>
        Vancoverský panelák - obytná budova s názvem Vancouver House má 49
        poschodí. Je to neo-futuristický mrakodrap postavený mezi roky 2016 a
        2020 navrhnul jej dánský architekt Bjarke Ingels. Design je založen na
        trojuhélníku, který se zvedá ze země a mění se v obdelník.
      </figcaption>
    </figure>
  </div>
</article>
