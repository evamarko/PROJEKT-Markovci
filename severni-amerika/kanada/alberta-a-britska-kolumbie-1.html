---
layout: moje-sablona.njk
title: Roadtrip Alberta a Britská Kolumbie 1. část | Markovci
---

<header class="article__header alberta-bc"></header>

<article class="article__content">
  <h1 class="article__headline1 alberta-bc">
    Roadtrip Alberta <br />
    a Britská Kolumbie <br />
    1. část
  </h1>

  <div class="article__perex">
    <p>
      Alberta a Britská Kolumbie jsou sousední provincie na jihozápadě Kanady.
      Část jejich hranice tvoří Skalisté hory. Každá strana Skalistých hor je
      jiná a každá z těchto dvou provincií má svoje specifika. Alberta je suchá,
      slunečná a větrná. Britská Kolumbie je mokrá, upršená a zelená.
    </p>
    <p>
      Po 7 měsících života a práce v Banffu v Albertě se vydáváme prozkoumat
      část obou provincií. Máme upravenou dodávku Dodge Grand Caravan, abychom v
      ní mohli spát a k dispozici 17 dní na začátku měsíce června 2022.
    </p>
  </div>

  <p class="article__author">Eva Marko</p>

  <iframe
    src="https://www.google.com/maps/embed?pb=!1m58!1m12!1m3!1d4146932.6040445617!2d-118.4620830960252!3d49.96417724111113!2m3!1f0!2f0!3f0!3m2!1i1024!2i768!4f13.1!4m43!3e0!4m5!1s0x5370ca45910c4afd%3A0xcaafaebedaac9463!2sBanff%2C%20AB!3m2!1d51.1783972!2d-115.57080739999999!4m5!1s0x537a6f24d273951f%3A0x8421a9bb8499e85f!2sRadium%20Hot%20Springs%2C%20BC!3m2!1d50.6200385!2d-116.07335859999999!4m5!1s0x53656b8ebb3cfa2f%3A0xedc869944d79a167!2sFernie%2C%20BC!3m2!1d49.5040452!2d-115.0630649!4m5!1s0x536f9028962854e3%3A0xe520c4235707b280!2sFrank%2C%20AB!3m2!1d49.600412!2d-114.4050831!4m5!1s0x536f44ea1d29c7d5%3A0xb14ef438cc7daa3!2sWaterton%20Lakes%2C%20Alberta!3m2!1d49.0539292!2d-113.88073759999999!4m5!1s0x536e5a6a53fe6f89%3A0xb494d762342c5f8e!2sFort%20Macleod%2C%20AB!3m2!1d49.722443399999996!2d-113.4031206!4m5!1s0x5370ca45910c4afd%3A0xcaafaebedaac9463!2sBanff%2C%20AB!3m2!1d51.1783972!2d-115.57080739999999!5e0!3m2!1sen!2sca!4v1655243632580!5m2!1sen!2sca"
    style="border: 0"
    allowfullscreen=""
    loading="lazy"
    referrerpolicy="no-referrer-when-downgrade"
  ></iframe>

  <div class="article__content-text">
    <h2 class="article__headline2 alberta-bc">Krušné začátky</h2>

    <p>
      Na konci května opouštíme náš podnájem, končí nám sezónní práce v Sunshine
      Village a odjíždíme z Banffu. První zastávka je pro nás Ghost PLUZ (Public
      Land Use Zone). Tedy oblast určená na veřejné využití. Je to místo, kde se
      jezdí lovit, střílet, na čtyřkolky a kempovat.
    </p>

    <p>
      Ukazuje se, že jsme to úplně neodhadli s našimi věcmi. Sice jsme si
      pronajali malý skladík v Calgary, kam jsme už většinu věci odvezli, ale i
      tak je naše dodávka plná po strop. Postel je zaskládaná věcmi, takže když
      chceme spát musíme je přeskládat na přední sedadla, abychom si vůbec měli
      kam lehnout.
    </p>

    <p>
      V oblasti Ghost probíhá velká selekce toho, co si opravdu chceme vzít s
      sebou. Trávíme tady tři noci. Kromě třídění věcí děláme i drobné úpravy a
      vyrábění do auta. S čím jsme nepočítali je to, že Ghost je velmi prašná a
      suchá oblast. Zaprášení a špinaví míříme opět do Calgary do skladu s
      obrovskou taškou vytříděných věcí.
    </p>

    <figure>
      <img
        class="article__image"
        src="/images/alberta/alberta1.jpg"
        alt="Eva sedící v kufru dodávky a v pozadí hory"
      />
      <figcaption>
        V Canmore - s dodávku připravenou na cestování a život
      </figcaption>
    </figure>

    <h2 class="article__headline2 alberta-bc">Calgary, Canmore, Banff</h2>

    <p>
      Naše známá trojka. Jsou to jediná místa, která jsme trochu poznali za
      posledních 7 měsíců v Kanadě. V Calgary se nám velmi uleví, protože ve
      skladu odkládáme část věcí, kterou nebudeme na cestách potřebovat.
    </p>

    <p>
      V Canmore přespáváme na místě, které je mimo národní park. Do Banffu
      míříme, protože tam to známe nejlépe a jdeme ještě na poštu, na internet
      do knihovny, do rekreačního centra Fenlands za 5 dolarů do sprchy a také
      konečně na první hike během našeho roadtripu.
    </p>

    <p>
      Náš první hike je Upper Stoney Trail nad střediskem Norquay. Většina trasy
      vede lesem, ale na vrcholku hory je zasloužený pohled na Cascade Mountain.
      Poté máme pocit, že náš roadtrip už opravdu začíná a vydáváme se ještě
      večer mimo známé končiny do města Radium Hot Springs v Britské Kolumbii.
    </p>

    <figure>
      <img
        class="article__image"
        src="/images/alberta/alberta2.jpg"
        alt="Andrej na vrcholku hory v lese s horou v pozadí"
      />
      <figcaption>
        Na vrcholku Stoney Lookout Mountain - v pozadí Cascade Mountain
      </figcaption>
    </figure>

    <h2 class="article__headline2 alberta-bc">
      Národní park Kootenay a Radium Hot Springs
    </h2>

    <p>
      Asi 20 km za Banffem sjíždíme z Transkanadské dálnice a jedeme na silnici
      93, která vede skrz národní park Kootenay. Čeká nás 100 km do města Radium
      Hot Springs. Přejíždíme hranici národních parků Banff a Kootenay a zároveň
      hranici Alberty a Britské Kolumbie.
    </p>

    <p>
      Cesta se stává velkým zážitkem. Kromě úžasných pohledů na hory vidíme u
      cesty asi 10 medvědů - medvěda černého i grizzlyho. Je to tím, že je mezi
      8 a 9 večer, kdy jsou medvědi velmi aktivní. V pohodě se prochází kolem
      silnice i přes silnici a krmí se pampeliškami.
    </p>

    <p>
      Nad městem Radium Hot Springs přespáváme, ale více se tady nezdržujeme.
      Chystáme se sem vrátit v druhé polovině června s rodiči, kteří přijedou na
      návštěvu. Je tady super koupaliště s termálními prameny. Hned je vidět, že
      jsme v Britské Kolumbii. Je tady zeleno, mokro a prší.
    </p>

    <h2 class="article__headline2 alberta-bc">Fernie</h2>

    <p>
      Naší další zastávkou je město Fernie. Noc předtím přespáváme na Johnson
      Lake Recreational Site. V Britské Kolumbii fungují tyto kempy, které jsou
      většinou zdarma a říkají jím Recreational Site.
    </p>

    <p>
      Fernie se nám velmi líbí. Má pěkné centrum, jen pár tisíc obyvatel, ale je
      tady všechno, co člověk potřebuje. V okolí je krásná příroda, která
      připomíná Alpy. Využíváme služeb místního koupaliště, jdeme oblíbený hike
      na Fairy Creek vodopády a ochutnáváme místní pivko v pivovaru Fernie
      Brewing Company.
    </p>

    <p>
      Městečko v nás zanechává dobrý dojem a končí tady naše odbočka do Britské
      Kolumbie a poté už míříme zpět do Alberty. Další zastávkou je městečko
      Frank.
    </p>

    <figure>
      <img
        class="article__image"
        src="/images/alberta/alberta3.jpg"
        alt="Strom ohryzaný od bobra a bobří hráz v pozadí"
      />
      <figcaption>Dílo bobra - cestou na vodopády Fairy Creek</figcaption>
    </figure>

    <h2 class="article__headline2 alberta-bc">Frank Slide</h2>

    <p>
      Ve Frank míříme do místního obchodu s alkoholem, který vlastní pán původem
      z Bratislavy. S nadšením od něj kupujeme dvě flašky borovičky. Nacházíme i
      super místo na kempování pár kilometrů od muzea Frank Slide Interpretative
      Centre. Nakonec tu trávíme dvě noci a mizí jedna flaška borovičky.
    </p>

    <p>
      Frank je známé kvůli tragédii Frank Slide, která se stala v roce 1903 na
      konci dubna za chladného rána. Došlo k masivnímu sesuvu části hory, který
      pohřbil část města Frank a více než 70 jeho obyvatel.
    </p>

    <p>
      Dnes jsou následky stále viditelné. Sesuv zasypal oblast až do vzdálenosti
      3 km od samotné hory. Přes kamenné pole vede silnice i železnice. O
      tragédii je možné se dozvědět více právě v muzeu Frank Slide
      Interpretative Centre.
    </p>

    <figure>
      <img
        class="article__image"
        src="/images/alberta/alberta4.jpg"
        alt="Eva s dvěma lahvemi alkoholu v rukou a v pozadí obchod s alkoholem"
      />
      <figcaption>
        Liquor Store ve městě Frank - zásoby evropského alkoholu nakoupeny
      </figcaption>
    </figure>

    <figure>
      <img
        class="article__image"
        src="/images/alberta/alberta5.JPG"
        alt="Eva na trailu přes kamenné pole v pozadí sesunutý svah hory"
      />
      <figcaption>
        Trail přes kamenné pole - tento sesuv hory zasypal v roce 1903 část
        města Frank
      </figcaption>
    </figure>

    <h2 class="article__headline2 alberta-bc">Národní park Waterton Lakes</h2>

    <p>
      Míříme dále na jih do národního parku Waterton Lakes, který leží na
      hranicích s USA. Je známý především pro svoji kaskádu jezer. Sousedí s
      americkým Glacier National Park. Tyto dva parky vytvořily světově unikátní
      spojení dvou přeshraničních parků. Propojily se do Waterton-Glacier
      International Peace Park.
    </p>

    <p>
      Je tady neuvěřitelně větrno. První noc spíme ještě před národním parkem na
      odpočívadle a celou noc máme pocit, že nám musí každou chvíli odfouknout
      auto. Fouká i další dva dny. Ale nenecháme se odradit a jdeme v parku
      několik turistických tras.
    </p>

    <p>
      V parku stojí za to zažít vodopády Cameron přímo ve městečku Waterton
      Park, kaňon Red Rock a vodopády Blakiston, trasu na Bertha Lake a výšlap
      na Bear’s Hump, kde je krásný výhled na městečko i park. Je určitě lepší
      přijet až v červenci nebo v srpnu, v červnu byla některé místa kvůli sněhu
      ještě nedostupná.
    </p>
    <figure>
      <img
        class="article__image"
        src="/images/alberta/alberta6.jpg"
        alt="Řeka s rudým kaňonem okolo a hory v pozadí"
      />
      <figcaption>Red Rock Canyon v národním parku Waterton Lakes</figcaption>
    </figure>
    <figure>
      <img
        class="article__image"
        src="/images/alberta/alberta7.jpg"
        alt="Eva s výhledem na městečko, jezera a hory"
      />
      <figcaption>
        Výhled na městečko Waterton Park v národním parku Waterton Lakes
      </figcaption>
    </figure>

    <h2 class="article__headline2 alberta-bc">Head-Smashed-In Buffalo Jump</h2>

    <p>
      Toto je název významného místa, kde původní obyvatelé lovili bizony už
      před 6000 lety. Leží nedaleko od města Fort Macleod. Jedná se o útes, ke
      kterému indiáni nahnali bizony, kteří z útesu popadali. Takových útesů je
      v Albertě několik, jednalo se o běžný způsob lovu bizonů.
    </p>

    <p>
      Tento útes dostal své jméno podle indiána, který chtěl lov vidět z blízka
      a stál pod útesem. Bizoni, kteří z útesu padali mu rozdrtili hlavu. Podle
      této legendy vznikl název útesu. V češtině: „hlava rozbitá při bizoním
      skoku“.
    </p>

    <p>
      Celý proces byl mnohem složitější. Probíhaly týdny příprav, kdy indiáni
      pozorovali bizoní stádo. Chystali koridor z větví a kamenů, kudy stádo
      poženou k útesu. V den lovu musely být ideální větrné podmínky. A běžci,
      kteří se převlékli do zvířecích kůží za ztracené bizoní mládě a vlky,
      museli perfektně splnit svoji úlohu a bizony nahnat k útesu.
    </p>
    <p>
      Pokud byl lov úspěšný, tak následovalo několik dnů rychlého zpracování
      téměř všech částí bizoního těla. Od kůže, masa, přes vnitřní orgány až po
      kosti. Dnes na místě existuje museum, kde se dozvíte o historii původních
      obyvatel této oblasti, o bizonech samotných a o přesném průběhu lovu
      bizonů nahnáním na útes.
    </p>

    <figure>
      <img
        class="article__image"
        src="/images/alberta/alberta8.jpg"
        alt="Útes a prérie v pozadí"
      />
      <figcaption>
        Head-Smashed-In Buffalo Jump - útes, na který indiáni naháněli bizony
      </figcaption>
    </figure>

    <h2 class="article__headline2 alberta-bc">A nazpět v Banffu</h2>

    <p>
      Měli jsme velké oči a celý okruh, který byl v plánu nakonec nestíháme.
      Nevadí, snažíme si života a cestování v dodávce užívat naplno a až tak
      nespěcháme. Z jihu Alberty se vracíme do Banffu. Tady nakonec trávíme tři
      noci.
    </p>

    <p>
      První dva dny jsou náročné. Prší. A hodně. Jsou dokonce výstrahy a
      varování před záplavami. Hladina řeky Bow se opravdu zvedá. Trávíme dny v
      knihovně na internetu, vaříme si pod přístřeškem u Cascade Ponds a večer
      ještě parkujeme u knihovny, kde chytáme internet a díváme se na Netflix.
    </p>

    <p>
      Třetí den konečně přestává pršet. Můžeme tedy vyrazit na hike. Vybíráme si
      C-Level Cirque, který je asi 8 km dlouhý. Jde přes opuštěnou oblast, kde
      se těžilo uhlí a vede až do „kruhu“ vymodelovaného ledovcem na severní
      stěně hory Cascade.
    </p>
    <p>
      Přes stále chladné počasí a studenou vodu si uživáme paddle boardy na
      jezeře Johson. Poté už míříme směr Calgary, kde vyděláváme z dodávky
      postel a montujeme nazpět zadní sedadla. Přijíždějí nám na návštěvu
      rodiče, se kterými budeme cestovat trochu po Albertě, a hodně po Britské
      Kolumbii.
    </p>
  </div>
</article>
