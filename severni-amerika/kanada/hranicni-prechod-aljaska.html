---
layout: moje-sablona.njk
title: Ako nás nevpustili do Aljašky - Alaska Highway | Markovci
---

<header class="article__header alaskab"></header>

<article class="article__content">
  <h1 class="article__headline1 alaskab">Ako nás nevpustili do Aljašky</h1>

  <p class="article__author">Andrej Marko</p>

  <div class="article__content-text">
    <p>
      Naša cesta juhom Yukonu pokračovala k hraniciam s Aljaškou, cez ktorú sme
      chceli rozšíriť náš severský okruh o nejaký ten týždeň a následne sa
      vrátiť do Yukonu na hraničnom prejazde pri Dawson City.
    </p>

    <p>
      Príliš veľa informácii sme si o podmienkach vstupu do USA dopredu
      nezisťovali. Verili sme, že na hraničnom prechode niekde na konci sveta
      medzi USA a Kanadou nebudú s prejazdom robiť väčšie problémy - mávnu rukou
      a ideme.
    </p>

    <p>
      Len deň pred plánovaným prejazdom sme si predsa len začali pre istotu
      trochu viac googliť čo sa môže od nás vyžadovať a s prekvapením sme
      zistili, že máme byť pripravení deklarovať všetky potraviny, ktoré so
      sebou vezieme.
    </p>

    <figure>
      <img
        class="article__image"
        src="/images/alaska-border/alaskab1.jpeg"
        alt="Eva vedle velké cedule vítejte na Aljašce"
      />
    </figure>

    <p>
      Kedže pri cestách po severe Kanady sme naše auto mávali zväčša plne
      naložené zásobami do prípadnej divočiny, kde by sme nemuseli mať možnosť
      si nakúpiť aj viac ako týždeň, strávili sme, pre pokoj mysle, dobré 2
      hodiny podrobným spisovaním v podstate úplne všetkého požívateľného, čo
      sme so sebou viezli.
    </p>

    <p>
      Následne s vierou, že sme dobre pripravení sme vyrazili z poslednej
      kanadskej osady Beaver Creek na 30 km cestu k hranici 49. štátu USA.
    </p>

    <p>
      Tu sme si spravili fotky s uvítacími tabuľami Aľjašky a plní očakávania
      sme došli na colnicu. Od colníka, po tom čo zbežne skontroloval naše pasy,
      sme ako občania krajín, ktoré sú súčasťou visa waiver programu (máme právo
      na zjednodušené vydanie víz priamo na hraniciach), dostali krátke tlačivo
      na vyplnenie, v ktorom sa nás okrem iného pýtali či sme niekedy v
      minulosti vkročili do krajín Amerike nepriateľských. To jest Irán, Severná
      Kórea či Sýria a možno ešte pár ďalších.
    </p>

    <figure>
      <img
        class="article__image"
        src="/images/alaska-border/alaskab2.jpeg"
        alt="Eva vedle velké cedule vítejte na Aljašce"
      />
    </figure>

    <p>
      So far so good, keďže sme túto otázku pri vstupe aj očakávali. Tri roky
      dozadu sme totiž naozaj cestovali počas nášho ázijského tripu aj po Iráne.
      S pocitom že nechceme nič zatajovať, a že sa nás budú maximálne pýtať pár
      doplňujúcich otázok, sme zaškrtli v kolónke pri Iráne veľké X a… a naša
      cesta do USA sa tým práve skončila.
    </p>

    <p>
      Colník nás totiž následne informoval že takéto zjednodušené získavanie víz
      na hraniciach nie je naše právo, ale privilégium a o to sme priznaním
      návštevy v Iráne definitívne prišli. Jedinou možnosťou pre nás vycestovať
      do USA do budúcna tak zostane len žiadosť o víza na amerických ambasádach
      po svete.
    </p>

    <p>
      Túto informáciu sme dostali asi po pätnástich minútach strávených na
      hraniciach a následne sme ďalšie takmer tri hodiny museli absolvovať dosť
      nezmyselný proces “zamietania víz”, kedy nám očividne neskúsený mladý
      pohraničník napríklad predčítal otázky, na ktoré sme vždy mali odpovedať
      len ano nie, pýtal sa nás na dátumy narodenia našich príbuzných a iné pre
      nás dosť nepochopiteľné detaily - však nás mal len otočiť - a keďže robil
      pri niektorých krokoch chyby a preklepy a systém mu stále zamrzával, často
      sme museli celé časti procesu opakovať odznova.
    </p>

    <figure>
      <img
        class="article__image"
        src="/images/alaska-highway/alaskah15.jpeg"
        alt="Eva vedle velké cedule vítejte na Aljašce"
      />
    </figure>

    <p>
      Na konci celého procesu sme sa už dosť znechutení vrátili na kanadskú
      hranicu, kde nás uplný pohodák po pár minútach a objasnení čím sme si
      prešli na americkej strane hneď pustil do našej dočasnej vlasti späť.
    </p>

    <p>
      Zlatá Kanada, povedali sme si a vyrazili sme smer späť do 500 km
      vzdialeného Whitehorse. Iná cesta totiž v tejto odľahlej časti Yukonu ani
      neviedla.
    </p>
  </div>
</article>
