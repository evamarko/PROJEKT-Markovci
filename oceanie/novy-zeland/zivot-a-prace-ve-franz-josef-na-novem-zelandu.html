---
layout: moje-sablona.njk
title: Život a práce ve Franz Josef na Novém Zélandu | Markovci
link: /oceanie/novy-zeland/zivot-a-prace-ve-franz-josef-na-novem-zelandu/
---

<header class="article__header franz-josef"></header>

<article class="article__content">
  <h1 class="article__headline1 green">
    Život a práce ve&nbsp;Franz&nbsp;Josef na&nbsp;Novém&nbsp;Zélandu
  </h1>

  <div class="article__perex">
    <p>
      Franz Josef (městečko pojmenované po rakousko-uherském císaři) se stává
      naším dočasným domovem na krátké dva měsíce. Od půlky prosince 2022 do
      půlky února 2023. Je to malé městečko s necelými 500 obyvateli. Ročně však
      toto místo navštíví okolo 250 tisíc turistů.
    </p>

    <p>
      Největším lákadlem jsou ledovce Franz Josef Glacier a 20 km vzdálený Fox
      Glacier. Je možnost jít na krátké túry a ledovce vidět z dálky, ale velmi
      oblíbené jsou zejména lety na ledovce vrtulníkem.
    </p>
    <p>
      Franz Josef leží na Jižním Ostrově Nového Zélandu v části s názvem West
      Coast (Západní pobřeží). Tato oblast je známá ledovci, deštnými lesy,
      všudypřítomnými muškami, které rády koušou, a malou hustotou zalidnění. Je
      tady klid, bezpečno a velmi krásně.
    </p>
    <p>
      Pracujeme v místní restauraci Alice May a ve volném čase poznáváme okolí.
      Bydlíme v pronajatém karavanovém přívěsu v místním kempu. Na konci ledna
      kupujeme auto, abychom v únoru mohli vyrazit na plánovaný roadtrip po
      Novém Zélandu.
    </p>
  </div>

  <p class="article__author">Eva a Andrej Marko</p>

  <div class="article__content-text">
    <figure>
      <img
        class="article__image"
        src="/images/franz/franz1.jpeg"
        alt="Most přes ledovcovou řeku a v dálce hory ukryté v mracích"
      />
      <figcaption>
        Do Franz Josef dorazíme po 300 km dlouhém stopu z Wanaky. Tento most je
        jediná příjezdová cesta do městečka z jihu. Most je nový. Ten, který
        tady stál předtím strhla řeka při záplavách v roce 2019.
      </figcaption>
    </figure>
    <figure>
      <img
        class="article__image"
        src="/images/franz/franz2.jpeg"
        alt="Eva u hobitího domečku mezi palmami"
      />
      <figcaption>
        Zmenšená verze Hobitína v kempu Orange Sheep ve Franz Josef. V kempu
        bydlíme po celou dobu našeho pobytu v pronajatém karavanovém přívěsu.
        Toto ubytování nám vymyslela majitelka restaurace, ve které pracujeme.
      </figcaption>
    </figure>
    <figure>
      <img
        class="article__image"
        src="/images/franz/franz3.jpeg"
        alt="Vačice sedící na stole a před ní fialový sáček plný odpadků"
      />
      <figcaption>
        Stálý obyvatel kempu – vačice, anglicky Possum. Není tady původní,
        vačice byly přivezeny z Austrálie kvůli obchodu s kožešinami. Dnes
        představují hrozbu pro zélandskou přírodu, hlavně původní ptactvo.
      </figcaption>
    </figure>
    <figure>
      <img
        class="article__image"
        src="/images/franz/franz4.jpeg"
        alt="Eva s pivem v ruce a v pozadí ledovcové údolí"
      />
      <figcaption>
        Túra na vyhlídku na ledovec Franz Josef. Od vyhlídky je ledovec vzdálen
        asi 3 kilometry a je vidět stále méně a méně. Jako ostatní ledovce na
        světě i tento se zmenšuje. Za posledních 10 let asi o 1,5 kilometru.
      </figcaption>
    </figure>
    <figure>
      <img
        class="article__image"
        src="/images/franz/franz5.jpeg"
        alt="Skupina asi dvaceti lidí sedících u stolu plného jídlo v restauraci"
      />
      <figcaption>
        Štědrovečerní večeře s kolegy v restauraci Alice May. Tým je to
        mezinárodní, kolegové jsou z Chile, Filipín, Číny, Velké Británie,
        Nizozemí, Francie, Německa, USA, Indie a Kanady, podle toho vypadal i
        štědrovečerní stůl.
      </figcaption>
    </figure>
    <figure>
      <img
        class="article__image"
        src="/images/franz/franz6.jpeg"
        alt="Eva a Andrej a v pozadí ostře svítící vycházející slunce"
      />
      <figcaption>
        Naše každoroční tradice – vítání posledního východu slunce 31. prosince
        ráno. Tento rok na hoře Alex Knob (1303 m.n.n) s nepopsatelným výhledem
        na ledovec Franz Josef a přespávačkou ve stanu.
      </figcaption>
    </figure>
    <figure>
      <img
        class="article__image"
        src="/images/franz/franz7.jpeg"
        alt="Eva s ešusem v ruce před zeleným stanem a v pozadí výhled na ledovec"
      />
      <figcaption>
        Na Alex Knob vyšlapeme ještě večer 30. prosince. Zabere nám to 4 hodiny.
        Na vrcholu si postavíme stan. 31. prosince vstáváme v šest ráno na
        poslední východ slunce roku. Tento pohled si užíváme u snídaně.
      </figcaption>
    </figure>
    <figure>
      <img
        class="article__image"
        src="/images/franz/franz8.jpeg"
        alt="Zelený papoušek Kea sedící v tráve a za ním výhled v mracích"
      />
      <figcaption>
        Horský papoušek Kea (Nestor notabilis) – obyvatel Jižních Alp a
        zélandský endemit patřící mezi nejvíc inteligentní ptáky na světě.
        Jejich populace se odhaduje na 3-7 tisíc. Když je poblíž, je dobré se
        mít na pozoru a hlídat si své věci. Andymu odletěla s kšiltovkou.
      </figcaption>
    </figure>
    <figure>
      <img
        class="article__image"
        src="/images/franz/franz9.jpeg"
        alt="Eva ve tmě vzhlížící na zelená světýlka"
      />
      <figcaption>
        Další specialitka Nového Zélandu – ve tmě svítící červíci glow worms. Je
        možné je vidět v jeskyních, kaňonech a na svazích původních lesů. My
        jsme je viděli ve dne ve starém těžebním tunelu Tatare Tunnels za Franz
        Josefem, který je po kotníky zatopený vodou.
      </figcaption>
    </figure>
    <figure>
      <img
        class="article__image"
        src="/images/franz/franz10.jpeg"
        alt="Visutý most vedoucí do deštného lesa a pod ním tyrkysová voda"
      />
      <figcaption>
        Visuté mosty jsou na Zélandu běžnou součástí turistických tras, které
        vedou přes řeky, nebo kaňony. Tento most Callery George s kaňonem je na
        konci krátké túry za Franz Josefem.
      </figcaption>
    </figure>
    <figure>
      <img
        class="article__image"
        src="/images/franz/franz11.jpeg"
        alt="Eva sedící ve vrtulníku se sluchátkami na uších"
      />
      <figcaption>
        Jeden z důvodů, proč turisté přijíždějí do Franz Josef jsou lety
        vrtulníkem na ledovec. I mě se podařilo letět. Letíme nejprve na ledovec
        Fox Glacier, kde na 15 minut přistáváme. Pote se přes ledovec Franz
        Josef vracíme zpět.
      </figcaption>
    </figure>
    <figure>
      <img
        class="article__image"
        src="/images/franz/franz12.jpeg"
        alt="Eva stojí na ledovcovém poli a v pozadí hory"
      />
      <figcaption>
        Po přistání vrtulníku na ledovci. V případě, že se na některém letu
        neobsadilo místo, tak jedna z místích agentur umožňovala letět na
        poslední chvíli lokálním zaměstnancům za basu piv. Takto se podařilo
        letět i mně.
      </figcaption>
    </figure>
    <figure>
      <img
        class="article__image"
        src="/images/franz/franz13.jpeg"
        alt="Pohled na hory pokryté ledovcem a ledovcové trhliny"
      />
      <figcaption>
        Let vrtulníkem nad ledovci Franz Josef Glacier a Fox Glacier. Pohled
        budící respekt a úžas. Tyto trhliny v ledovci jsou až desítky metrů
        hluboké. Ledovec je hmota, která je neustále v pohybu pod vlivem své
        vlastní váhy.
      </figcaption>
    </figure>
    <figure>
      <img
        class="article__image"
        src="/images/franz/franz14.jpeg"
        alt="Eva sedí u stolu v restauraci a před ní talíř s jídlem, sklenice a hrneček"
      />
      <figcaption>
        V restauraci Alice May, kde ochutnáváme místní oblíbené jídlo, které
        jsme i my během naší práce připravovali a servírovali. Arancini – koule
        vyrobené z rizota, naplněné sýrem a zeleninou, původně recept z Itálie.
      </figcaption>
    </figure>
    <figure>
      <img
        class="article__image"
        src="/images/franz/franz15.jpeg"
        alt="Pohled na ledovcouvou řeku v údolí, na jedné straně hory a na druhé moře"
      />
      <figcaption>
        Pohled na údolí, kde leží Franz Josef cestou z hory Alex Knob. Z jedné
        strany Jižní Alpy, z druhé strany Tasmánské moře. Z Franz Josefa v půlce
        února odjíždíme a chystáme se během března procestovat
        <a
          class="article__link green"
          href="/oceanie/novy-zeland/top-12-miest-juzneho-ostrova-noveho-zelandu"
          >Jižní ostrov</a
        >
        a v dubnu Severní ostrov Nového Zélandu.
      </figcaption>
    </figure>
  </div>
</article>
